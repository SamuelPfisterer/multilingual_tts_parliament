## MALTA

## DIBATTITI TAL-KAMRA TAD-DEPUTATI

(Rapport Uffiċjali u Rivedut)

IL-ĦDAX-IL PARLAMENT

Seduta Nru. 7

L-Erbgħa, 21 ta' Mejju, 2008

Stampat fl-Uffiċċju ta' l-Iskrivan Kamra tad-Deputati MALTA

Prezz  €2.50

## IL-ĦDAX-IL PARLAMENT

Seduta Nru. 7

L-Erbgħa, 21 ta' Mejju, 2008

Il-Kamra tad-Deputati ltaqgħet fil-Kamra tal-Parlament, il-Palazz, il-Belt Valletta, fis-6.01 p.m.

Talba

## Seduta Nru. 7

## L-Erbgħa, 21 ta' Mejju, 2008

## WERREJ

MINUTI..................................................................................................................... 218

| MISTOQSIJIET - TWEĠIBIET ORALI.............................................................................218        |
|-----------------------------------------------------------------------------------------------------------------------|
| TQEGĦID TA' KARTI.................................................................................................227 |
| ORDNIJIET TAL-ĠURNATA                                                                                                 |
| INDIRIZZ B'RISPOSTA GĦAD-DISKORS TAL-PRESIDENT TA' MALTA........................227                                   |
| AĠĠORNAMENT.......................................................................................................251 |
| MISTOQSIJIET GĦAL TWEĠIBIET ORALI MWIEĠBA BIL-MIKTUB.................................254                              |

## MINUTI

Il-Minuti tas-Seduta Nru 6 li saret fl-20 ta' Mejju, 2008 ġew konfermati.

## MISTOQSIJIET - TWEĠIBIET ORALI

## MINISTERU TA' L-EDUKAZZJONI IMPJEGATI ĠODDA

48. L-ONOR. JOE MIZZI (f'isem lOnor.   Chris   Agius) staqsa   lillMinistru   għall-Edukazzjoni,   Kultura, Żgħażagħ   u   Sport:   Tista'   l-Ministru tgħid kemm ġew impjegati nies ġodda fid-dipartimenti, kumpanniji u entitajiet oħra li jaqgħu taħt id-dekasteru tagħha bejn Jannar u Marzu 2008?

ONOR.   CLYDE   PULI   (Segretarju Parlamentari)   (f'isem   il-Ministru għall-Edukazzjoni, Kultura, Żgħażagħ   u   Sport): Matul   Jannar ġew impjegati 41 persuna fuq bażi fulltime  u 107 fuq bażi  part-time,  casual, supply  jew  on call.   Matul Frar ġew impjegati 21 persuna full-time u 72 fuq bażi part-time  li jinkludu ħaddiema casual, supply, on call jew   biex jgħallmu evening   courses. Matul Marzu ma ġewx   impjegati persuni full-time, iżda   27 persuna   fuq bażi part-time  li   jinkludu casual, supply jew biex jgħallmu evening courses.

## MINISTERU TAL-FINANZI -IMPJEGATI ĠODDA

49. L-ONOR. JOE MIZZI (f'isem lOnor.   Chris   Agius) staqsa   lillMinistru   tal-Finanzi,   l-Ekonomija   u Investiment:   Jista'   l-Ministru   jgħid kemm ġew impjegati nies ġodda fiddipartimenti,   kumpanniji   u   entitajiet oħra li jaqgħu taħt id-dekasteru tiegħu bejn Jannar u Marzu 2008?

ONOR. JASON AZZOPARDI (Segretarju   Parlamentari)   (f'isem il-Ministru tal-Finanzi, l-Ekonomija u Investiment): Risposta tingħata f'xi seduta oħra.

## MINISTERU GĦALL-POLITIKA SOĊJALI - IMPJEGATI ĠODDA

50. L-ONOR. JOE MIZZI (f'isem lOnor.   Chris   Agius) staqsa   lillMinistru għall-Politika Soċjali: Jista' lMinistru   jgħid   kemm   ġew   impjegati nies ġodda fid-dipartimenti, kumpanniji u   entitajiet   oħra   li   jaqgħu   taħt   iddekasteru tiegħu bejn Jannar u Marzu 2008?

ONOR.   JOHN   DALLI   (Ministru għall-Politika   Soċjali): It-tagħrif mitlub hu kif jidher fit-tabella  li   qed inpoġġi fuq il-mejda tal-Kamra.

## MINISTERU GĦALLINFRASTRUTTURA, TRASPORT   U KOMUNIKAZZJONIIMPJEGATI ĠODDA

52. L-ONOR. JOE MIZZI (f'isem lOnor.   Chris   Agius) staqsa   lillMinistru għall-Infrastruttura, Trasport u   Komunikazzjoni:   Jista'   l-Ministru jgħid kemm ġew impjegati nies ġodda fid-dipartimenti, kumpanniji u entitajiet oħra li jaqgħu taħt id-dekasteru tiegħu bejn Jannar u Marzu 2008?

ONOR.   AUSTIN   GATT   (Ministru għall-Infrastruttura, Trasport u Komunikazzjoni): Qed inpoġġi fuq ilmejda tal-Kamra l-informazzjoni mitluba.

## MINISTERU GĦAR-RIŻORZI U AFFARIJIET RURALI - IMPJEGATI ĠODDA

54. L-ONOR. JOE MIZZI (f'isem lOnor.   Chris   Agius) staqsa   lillMinistru għar-Riżorsi u Affarijiet Rurali:   Jista'   l-Ministru   jgħid   kemm ġew impjegati nies ġodda fiddipartimenti,   kumpanniji   u   entitajiet oħra li jaqgħu taħt id-dekasteru tiegħu bejn Jannar u Marzu 2008?

ONOR. GEORGE PULLICINO (Ministru għar-Riżorsi  u Affarijiet Rurali): Bejn Jannar u Marzu 2008 kelli 44 impjegati ġodda fiddipartimenti, kumpanniji u entitajiet li jaqgħu taħt id-dekasteru tiegħi. Numru minn dawn il-ħaddiema kienu qed   jimlew   postijiet   li   sfaw   battala matul iż-żmien.

MR SPEAKER (Onor. Louis Galea): L-Onor. Mizzi, mistoqsija supplimentari.

ONOR. JOE MIZZI: Jista' l-Ministru jgħid   f'liema dipartimenti   qegħdin dawn   l-impjegati   u   x'inhu   l-grad tagħhom?

MR SPEAKER: Il-Ministru.

ONOR. GEORGE PULLICINO: Għandna 15 jew 16-il persuna li huma ġenerali fid-dipartimenti u l-ministeru, tnejn mal-WasteServ, 19 mal-Ministeru għar-Riżorsi   u   Infrastruttura,   li   llum jaqa'   taħt   id-dekasteru   tiegħi,  ħamsa ma'   l-Awtorita'   ta'   Malta   dwar   irRiżorsi u tnejn ma' l-MCST.  Hemm 31 minnhom li qegħdin bħala replacement.

MR SPEAKER:

L-Onor. Mizzi.

ONOR. JOE MIZZI: Jista' jgħidli jekk dawn il-ħaddiema ġewx ingaġġati minn barra   jew   jekk ħarġitx call for application?

MR SPEAKER:

Il-Ministru.

ONOR. GEORGE PULLICINO: M'għandix din l-informazzjoni quddiemi, pero' li nista' ngħidlu hu li ġeneralment tintuża l-proċedura normali   li hija stabbilita fiċ-ċivil. Jiġifieri l-ewwel   ikun   hemm   sejħa interna   u   mbagħad   jekk   ma   jkunx hemm   min   jikkwalifika   għal   dik   ilpożizzjoni   ssir   sejħa   esterna   li   tkun awtorizzata   kemm   mill-ministru   talfinanzi kif ukoll mill-ETC.

## MINISTERU   GĦAL   GĦAWDEX   IMPJEGATI ĠODDA

55. L-ONOR. JOE MIZZI (f'isem lOnor.   Chris   Agius) staqsa   lillMinistru   għal   Għawdex:   Tista'   lMinistru   tgħid   kemm   ġew   impjegati nies ġodda fid-dipartimenti, kumpanniji u   entitajiet   oħra   li   jaqgħu   taħt   iddekasteru bejn Jannar u Marzu 2008?

ONOR. GIOVANNA DEBONO (Ministru   għal   Għawdex): Minn Jannar sa Marzu 2008 gew impjegati żewg   impjegati ġodda   fil-grad   ta' principal agricultural officer fiddipartimenti li jaqgħu taħt il-Ministeru għal Għawdex.

MR   SPEAKER : L-Onor.   Mizzi, mistoqsija supplimentari.

ONOR. JOE MIZZI: Fir-realta'   kien hemm vacancies biex jimtlew dawn ilpostijiet?    Jekk iva, b'liema mod ġew ingaġġati l-persuni li mlewhom?

MR SPEAKER

:  Il-Ministru.

ONOR. GIOVANNA DEBONO: Iva, kien  hemm il-vacancies  għal  dawn  luffiċjali u dawn ġew impjegati wara li saret  call   for   application fi   ħdan   ilMinisteru għal Għawdex.

## QRATI - KAWŻI PENDENTI

62. L-ONOR. JOE MIZZI (f'isem lOnor.   Noel   Farrugia) staqsa   lillMinistru tal-Ġustizzja u l-Intern: Jista' lMinistru jgħarrafni bin-numru ta' kawżi u bil-breakdown tagħhom mressqa sallum fil-qrati   ta'   Malta?     Kemm   tmur lura   fi   snin   l-aktar   kawża   li   ilha pendenti?

ONOR. CARMELO MIFSUD BONNICI  (Ministru tal-Ġustizzja u l-Intern): mill-Onor.   Interpellant   tinstab   fuq   il-

Din   l-istatistika   qed   titpoġġa   fuq   il-

L-informazzjoni   mitluba website http://www2.justice.gov.mt/statistics.

mejda tal-Kamra.

Għar-rigward it-tieni parti talmistoqsija, informat li l-kawża li l-aktar li ilha pendenti fil-qorti ċivili kienet ġiet ippreżentata  fl-1931,   filwaqt   li   fil-każ tal-qrati kriminali din tmur lura għassena 1992.

## DJAR TA' L-ANZJANI

63. L-ONOR. JOE MIZZI (f'isem lOnor.   Noel   Farrugia) staqsa   lillMinistru għall-Politika Soċjali:   Kemm huwa   n-numru   ta'   applikazzjonijiet pendenti sabiex persuni anzjani jidħlu fid-djar ta' l-anzjani f'Malta u Għawdex separatament?

ONOR. JOHN DALLI: In-numru ta' applikazzjonijiet pendenti sabiex persuni   anzjani   jidħlu   fid-djar   ta'   lanzjani f'Malta huwa ta' 1,096.  Din linformazzjoni   hija   eżatta   sal-31   ta' Marzu,   2008. Informat   ukoll   li f'Għawdex   m'hemmx   djar   tal-gvern għall-anzjani.

## DIPARTIMENT   TA'   L-ARTIJIET   XIRI TA' PROPRJETA' PRIVATA

64. L-ONOR. JOE MIZZI (f'isem lOnor.   Noel   Farrugia) staqsa   lillMinistru   tal-Finanzi,   l-Ekonomija   u Investiment:   Fil-preżent kemm hija ċċifra   globali   li   d-dipartiment   ta'   lartijiet għandu jħallas għall-proprjeta' privata li xtara l-gvern?   X'inhu l-pjan tal-gvern   għal   dawn   il-ħames   snin sabiex   titħallas   lura   din   is-somma dovuta lil dawn it-terzi?

ONOR. JASON AZZOPARDI (f'isem il-Ministru tal-Finanzi, l-Ekonomija u  Investiment): Il-book   value talproprjeta' li ġiet dikjarata mill-gvern li hemm bżonnha għal skop pubbliku u li għad   trid   titħallas,   jammonta   għal €46,522,257. Dan   l-ammont   ma jinkludix   l-imgħax   dovut   lis-sidien   li jiddependi fuq il-valur tal-proprjeta' kif ukoll   iż-żieda   li   jista'   jkun   hemm   fil- valur   tal-proprjeta'   f'każi   fejn   ikun hemm il-ħtieġa ta' valutazzjoni ġdida. Barra minn dan, jista' jkun hemm żieda fl-ammont li jkun irid jitħallas b'riżultat ta'   deċiżjoni   tal-bord   ta'   l-arbitraġġ dwar l-artijiet, kemm-il darba l-ammont offert jiġi kkontestat.

Il-gvern qiegħed jagħmel l-istudji tiegħu dwar pjan għall-ħames snin li ġejjin, li għandu jwassal biex l-ammonti dovuti lil terzi, sidien ta' art privata li ġiet   dikjarata   mill-gvern   li   hemm bżonnha   għal   skop   pubbliku,   jiġu indirizzati.

MR   SPEAKER : L-Onor.   Mizzi, mistoqsija supplimentari.

ONOR. JOE MIZZI: Hemm xi  policy dwar kif il-fondi available jiġu mqassma   lil   terzi? Jekk   iva,   kif titħaddem din il-policy?

MR SPEAKER : Is-Segretarju Parlamentari.

ONOR.    JASON   AZZOPARDI: Mr Speaker,   iktar   milli policy, mill-flus allokati   għal   dan   l-iskop   l-ewwel   ma jitħallsu huma dawk il-persuni li ilhom jistennew, ovvjament bħala miżura ta' ekwita' u ġustizzja.  Dan jimplika wkoll li kull problema ta' natura legali fuq ittqassim ta' flus lis-sidien jew lill-eredi tagħhom, ikunu ġew sorvolati u solvuti.

MR SPEAKER :   L-Onor. Mizzi.

ONOR. JOE MIZZI: Jaħseb li din issistema timxi b'ġustizzja jew hemm lok li   jkun   hemm   min   ma   jieħux   dak   li ħaqqu?

MR SPEAKER : Is-Segratarju Parlamentari.

ONOR. JASON AZZOPARDI: Ġaladarba   jkunu   ġew   identifikati   ssidien jew l-eredi tagħhom - hawnhekk qed nitkellmu fuq esproprijazzjoni ta' art ta' madwar 30 sena ilu  jew aktar dawn jitħallsu.  Pero' is-sens ta' ekwita' jimplika li jitħallsu l-aktar dawk li ilhom

jistennew, għalkemm ma jfissirx li din hija   r-regola   mnaqqxa   fil-ġebel.   Ilprattiċita'   titlob   li   min   għandu   jieħu ammonti żgħar jitħallas qabel oħrajn.

## MR SPEAKER :   L-Onor. Mizzi.

ONOR. JOE MIZZI: Il-Ministru qal li din m'hijiex r-regola.    Jista'   jispjegali kif   kien   hemm   każijiet   fejn   persuni tħallsu mill-ewwel  filwaqt li oħrajn, li kellhom jieħdu l-istess ammont, għadhom ma tħallsux?

## MR SPEAKER :

Is-Segretarju

Parlamentari.

ONOR. JASON AZZOPARDI: Jekk lOnor.   Interpellant   jaf   b'xi   każijiet speċifiċi nitolbu jagħtini l-informazzjoni dwarhom sabiex inkun nista' nagħmel il-verifiki neċessarji u nagħtih risposta fis-seduta li jmiss.

## STUDENTI LI APPLIKAW GĦALLEŻAMIJIET

65. L-ONOR. JOE MIZZI (f'isem lOnor.   Noel   Farrugia) staqsa   lillMinistru   għall-Edukazzjoni,   Kultura, Żgħażagħ u Sport:  Kemm hu n-numru ta' studenti li applikaw għall-A level u lO level  din   is-sena   fil-lingwi?     Tista' tagħti   rendikont   ta'   dawn   l-istudenti, lingwa, lingwa?

ONOR.   CLYDE   PULI   (f'isem   ilMinistru ta' l-Edukazzjoni, Kultura, Żgħażagħ u Sport): Informata li nnumru ta' studenti li applikaw għall-'A' level  u l'O' level  din is-sena fil-lingwi huwa ta' 1,425 fl-'A' level u ta 16,662 fl-'O' level.

In   numru   ta'   studenti   f'kull   lingwa huwa kif muri hawn taħt:

|           |   'A' Level | 'O' Level   |
|-----------|-------------|-------------|
| Ingliz    |         596 | 5,918       |
| Malti     |         403 | 5,294       |
| Taljan    |         243 | 2,574       |
| Franciż   |         111 | 1,951       |
| Germani ż |          33 | 565         |
| Spanjol   |          29 | 330         |
| Russu     |           8 | 19          |
| Għarbi    |           0 | 11          |
| Latin     |           1 | 0           |
| Grieg     |           1 | 0           |

## SKEJJEL SEKONDARJI -GĦALLIEMA TAL-LINGWI

66. L-ONOR. JOE MIZZI (f'isem lOnor.   Noel   Farrugia) staqsa   lillMinistru   għall-Edukazzjoni,   Kultura, Żgħażagħ u Sport:  Kemm hu n-numru ta'   għalliema   li   jgħallmu   l-lingwi   fliskejjel   sekondarji   ta'   l-istat,   kif   ukoll tinnumerahom kategorikament lingwa lingwa?

ONOR.   CLYDE   PULI   (f'isem   ilMinistru għall-Edukazzjoni, Kultura, Żgħażagħ u Sport): Informata hekk:

| Lingwa    |   Num ru |
|-----------|----------|
| Taljan    |      132 |
| Malti     |      171 |
| Ingliż    |      253 |
| Spanjol   |       24 |
| Franċiż   |       73 |
| Ġerman iż |       41 |
| Russu     |        2 |
| Għarbi    |        5 |

## SERVIZZ   ĊIVILI   ĦATRIET ĠODDA

67. L-ONOR. JOE MIZZI (f'isem lOnor. Noel Farrugia) staqsa lill-Prim Ministru: Jista' l-Prim Ministru jgħarrafni   bil-karigi   tal-ħatriet   kollha ġodda   li   saru   fiċ-ċivil   bl-ismijiet   talpersuni u salarji u benefiċċji etc., minn wara t-8 ta' Marzu sal-lum?

ONOR.   CHRIS   SAID   (Segretarju Parlamentari) (f'isem il-Prim Ministru): Tweġiba   tingħata   f'xi seduta oħra.

## SKEJJEL -GĦALLIEMA KWALIFIKATI

153. L-ONOR. JOE MIZZI (f'isem lOnor. Evarist Bartolo) staqsa   lillMinistru   għall-Edukazzjoni,   Kultura, Żgħażagħ   u   Sport:  Sar   xi   eżerċizzju biex   isir     magħruf   jekk   hux   se   jkun hawn nuqqas ta' għalliema kwalifikati u gradwati fl-iskejjel primarji u sekondarji ta' l-istat fis-snin li ġejjin? Huwa meqjus li   qed   jidħlu   biżżejjed żgħażagħ isegwu l-korsijiet fil-fakulta' ta' l-edukazzjoni?

ONOR.   CLYDE   PULI   (f'isem   ilMinistru għall-Edukazzjoni, Kultura,   Żagħżagħ   u   Sport): Iddirettorat għal  servizzi edukattivi li ġie mwaqqaf dawn l-aħħar xhur diġa' beda l-proċess ta' l-analisi dwar ilprovvediment ta' l-għalliema fl-iskejjel primarji u sekondarji ta' l-istat fis-snin li   ġejjin   biex   niżguraw   li   ma   jkunx hemm   nuqqas.   Id-direttorat   qiegħed ukoll   jitkellem   mal-Fakulta'   ta'   lEdukazzjoni dwar   miżuri   li   huma meħtieġa biex jinċentivaw liż-żgħażagħ isegwu l-korsijiet f'din il-fakulta'.

## GĦALLIEMA - WARRANTS

154. L-ONOR. JOE MIZZI (f'isem lOnor. Evarist Bartolo) staqsa   lillMinistru   għall-Edukazzjoni,   Kultura, Żgħażagħ   u   Sport:   Kemm   għandu talbiet   pendenti   quddiemu l-bord   li joħroġ   il-permanent u   t-temporary warrants għall-għalliema fiż-żewġ kategoriji u kemm   qed   jiltaqa' regolarment biex jiddeċiedi dwarhom?

ONOR.   CLYDE   PULI   (f'isem   ilMinistru għall-Edukazzjoni,

Kultura, Żgħażagħ u Sport): Il-bord għandu dawn it-talbiet pendenti:

Warrants Permanenti - 46 Warrants Temporanji - 61

Bħalissa x-xogħol fuq il-warrants  qed isir kuljum.

## RAPPORT   DWAR   L-EŻAMI   TALJUNIOR   LYCEUM U   L-COMMON ENTRANCE

157. L-ONOR. JOE MIZZI (f'isem lOnor.   Carmelo   Abela) staqsa   lillMinistru   għall-Edukazzjoni,   Kultura, Żgħażagħ   u   Sport: Tista'   l-Ministru tgħid jekk għandhiex il-ħsieb li tagħmel pubbliku  rapport   li   sar   dwar   l-eżami tal-junior lyceum u l-common entrance?   Jekk   fl-affermattiv,   tista' tpoġġi   kopja   tiegħu   fuq   il-mejda   talKamra? Jekk   dan   mhux   se   jiġi ppubblikat, tista' l-Ministru tgħid x'inhi r-raġuni?

ONOR.   CLYDE   PULI   (f'isem   ilMinistru għall-Edukazzjoni, Kultura, Żgħażagħ u Sport): Bħalissa r-rapport li sar dwar l-eżami tal-junior lyceum u l-common entrance qed jiġi studjat fid-dettall tiegħu u ddeċiżjoni dwar il-pubblikazzjoni tiegħu se tittieħed iktar 'il quddiem.

## UFFIĊJALI EDUKATIVI

160. L-ONOR. JOE MIZZI (f'isem lOnor.   Carmelo   Abela) staqsa   lillMinistru   għall-Edukazzjoni,   Kultura, Żgħażagħ   u   Sport: Tikkonferma   lMinistru li s-sejħa għallapplikazzjonijiet għall-uffiċjali edukattivi   ħarġet? Fiex   wasal   ilproċess u kemm applikaw?

ONOR.   CLYDE   PULI   (f'isem   ilMinistru għall-Edukazzjoni, Kultura,   Żgħażagħ   u   Sport): Issejħa għall-applikazzjonijiet għalluffiċjal ħarġet fit-30 ta' Ottubru 2007. Bħalissa   qegħdin   isiru   l-intervisti   lil

dawk   il-kandidati   li   nstabu   eliġibbli għall-post.

| Bħala individwi applikaw   | Oqsma Umanistiċi   |   50 |
|----------------------------|--------------------|------|
|                            | Oqsma tax- Xjenzi  |   20 |
| Bis-suġġett applikaw       | Oqsma Umanistiċi   |   67 |
|                            | Oqsma tax- Xjenzi  |   22 |

## PSIKOLOGI EDUKATTIVI

161. L-ONOR. JOE MIZZI (f'isem lOnor.   Carmelo   Abela) staqsa   lillMinistru   għall-Edukazzjoni,   Kultura, Żgħażagħ   u   Sport: Tikkonferma   lMinistru li s-sejħa għallapplikazzjonijiet għall-psikologi edukattivi   ħarġet? Fiex   wasal   ilproċess u kemm applikaw?

ONOR.   CLYDE   PULI   (f'isem   ilMinistru għall-Edukazzjoni, Kultura, Żgħażagħ u Sport): Skond l-istrutturi l-ġodda qed tiġi mfassla ssejħa għall-psikologi ekukatturi u anke dik ta' psikologi trainees.

## VALLETTA - TEATRU RJAL

163. L-ONOR. JOE MIZZI (f'isem lOnor.   Carmelo   Abela) staqsa   lillMinistru għall-Infrastruttura, Trasport u Komunikazzjoni: X'inhuma l-pjani talgvern għas-sit tat-Teatru Rjal fid-daħla tal-Belt Valletta?

ONOR. AUSTIN GATT: S'issa għad m'hemm   l-ebda   deċiżjoni   f'dan   irrigward.

MR  SPEAKER: L-Onor.   Mizzi, mistoqsija supplimentari.

ONOR. JOE MIZZI: Jiġifieri   dak   li ġie ppjanat qabel ma jgħoddx?

MR SPEAKER: Il-Ministru. ONOR.   AUSTIN   GATT: Il-gvern għadu   qed   jiddiskuti   l-użu   tas-sit.

Wara   li   tittieħed din id-deċiżjoni mbagħad wieħed jibda jagħmel il-pjani konkreti.

MR SPEAKER: L-Onor. Mizzi.

ONOR. JOE MIZZI: Imma ma kienx hemm deċiżjoni tal-gvern dwar x'se jsir minn dan is-sit?  Minn dakinhar sal-lum ma sar xejn?

## MR SPEAKER: Il-Ministru.

ONOR. AUSTIN GATT : Le, ma kienx hemm   deċiżjoni,   iżda   kien   hemm diskussjonijiet li qatt ma ġew konklużi, u   kif   jaf   kien   hemm   kontroversja pubblika wkoll.     Bażikament wieħed kien qed iħares jew lejn il-fatt li terġa' issir opera house, kif kienet oriġinarjament, imbagħad qamet l-idea ta'  multicultural centre  u kien hemm anke   min   sostna   li   għandu   jsir parlament. Pero' l-gvern għadu ma ħax deċiżjoni finali fuq naħa jew oħra tassit u lanqas dwar xi pjanti għandhom jintużaw, xi stil għandu jintuża, eċċ.

## KUMMISSARJU GĦAT-TFAL -INVESTIGAZZJONI

165. L-ONOR. JOE MIZZI (f'isem lOnor.   Carmelo   Abela) staqsa   lillMinistru għall-Politika Soċjali:  Jista' lMinistru   jgħid   jekk   l-investigazzjoni mitluba f'mistoqsija parlamentari 26455 li saret fil-leġislatura li għaddiet f'seduta 535   tlestitx? Jekk flaffermattiv, tista' titpoġġa fuq il-mejda tal-Kamra?

ONOR. JOHN DALLI: Għalkemm  linvestigazzjoni li rrifera għaliha l-Onor. Interpellant   għadha   m'hijiex   lesta,   ilkummissarju għat-tfal beħsiebha tikkonkludiha fil-futur qarib.

## BORMLA   -   SKOLA   SEKONDARJA TAL-VERDALA

166. L-ONOR. JOE MIZZI (f'isem lOnor.   Carmelo   Abela) staqsa   lillMinistru   għall-Edukazzjoni,   Kultura,

Żgħażagħ   u   Sport: Fiex   waslet   ilkostruzzjoni ta' l-iskola sekondarja tassubien   tal-Verdala   ġewwa   Bormla   u meta huwa maħsub li din tkun lesta u tinfetaħ mill-ġdid?

ONOR.   CLYDE   PULI   (f'isem   ilMinistru għall-Edukazzjoni, Kultura,   Żgħażagħ   u   Sport): Ixxogħol   ta'   kostruzzjoni   ta'   l-iskola sekondarja tas-subien tal-Verdala tlesta u   qed   isir   xogħol   ta' finishes.   Limsemmija   skola   se   tilqa'   l-istudenti għas-sena skolastika 2008/2009.

## QORTI TA' GĦAWDEX -PROĊEDURI TA' SEPARAZZJONIJIET

168. L-ONOR. JOE MIZZI (f'isem lOnor. Justyne Caruana) staqsa lillMinistru tal-Ġustizzja u l-Intern: Kemm ġew intavolati proċeduri ta' separazzjoni   fil-Qorti   ta'   Għawdex   fl2007, bonarji u kontenzjużi separatament?   Kemm minnhom ġew finalizzati   permezz   ta'   sentenza   jew ftehim bonarju separatament?

ONOR. CARMELO MIFSUD BONNICI: It-tweġiba   għal   din   ilmistoqsija parlamentari hija kif ġej:-

|                              | BONARJA          | KONTENZJU ŻI   |
|------------------------------|------------------|----------------|
| Intavolati                   | 14               | 13             |
| Finalizzati (sentenza)       | Mhux applikabbli | 0              |
| Finalizzati (ftehim bonarju) | 14               | 1 (ċeduti)     |

Bonarja = B'nota ta' medjazzjoni Kontenzjużi = B'rikors ġuramentat

## QORTI TA' GĦAWDEX -  KAŻI TA' BEJGĦ TA' XORB LIL MINORENNI

169. L-ONOR. JOE MIZZI (f'isem lOnor. Justyne Caruana) staqsa lillMinistru tal-Ġustizzja u l-Intern: Kemm tressqu   nies   il-Qorti   ta'   Għawdex   in konnessjoni   ma'   bejgħ   ta'   xorb lil minorenni minn mindu giet in vigore lligi?

ONOR. CARMELO MIFSUD BONNICI: Ninforma lill-Onor. Interpellant   li   minn   mindu   ġiet in vigore  l-liġi  ma tressaq ħadd fil-Qorti ta' Għawdex in konnessjoni ma' bejgħ ta' xorb lil minorenni.

## QORTI TA' GĦAWDEX  - KAŻI TA' SEWQAN MINGĦAJR LIĊENZJA

170. L-ONOR. JOE MIZZI (f'isem lOnor. Justyne Caruana) staqsa lillMinistru tal-Ġustizzja u l-Intern: Kemm tressqu minorenni fil-Qorti ta' Għawdex in   konnessjoni   ma'   sewqan   mingħajr liċenzja f'dawn l-aħħar sentejn?

ONOR. CARMELO MIFSUD BONNICI: F'dawn   l-aħħar   sentejn tressaq minorenni wieħed fil-Qorti ta' Għawdex in konnessjoni   ma'   sewqan mingħajr liċenzja.

## QORTI TA' GĦAWDEX - KAŻI TA' PROSTITUZZJONI

171. L-ONOR. JOE MIZZI (f'isem lOnor. Justyne Caruana) staqsa lillMinistru tal-Ġustizzja u l-Intern: Kemm tressqu nies   il-Qorti   ta'   Għawdex   in konnessjoni ma' tlajjar jew prostituzzjoni   f'dawn   l-aħħar   sentejn? X'inhi l-eta' is-sess tal-persuni mressqa?

ONOR. CARMELO MIFSUD BONNICI: F'dawn l-aħħar sentejn ma tressaq ħadd fil-Qorti ta' Għawdex in konnessjoni ma' tlajjar jew prostituzzjoni.

## QORTI TA' GĦAWDEX - KAŻI TA' VJOLENZA DOMESTIKA

172. L-ONOR. JOE MIZZI (f'isem lOnor. Justyne Caruana) staqsa lillMinistru tal-Ġustizzja u l-Intern: Kemm tressqu nies   il-Qorti   ta'   Għawdex   in konnessjoni   ma'   vjolenza   domestika

f'dawn l-aħħar sentejn? Jista' jagħti letajiet   tal-persuni   akkużati? Kemm minnhom weħlu u kemm minnhom ġew liberati jew proċediment eżawrit stante rinunzja tal-vittma?

ONOR. CARMELO MIFSUD BONNICI: L-informazzjoni għal din ilmistoqsija   parlamentari   għadha   qed tinġabar u tingħata f'xi seduta oħra.

## QORTI TA' GĦAWDEX - KAŻI TA' TRAFFIKAR TA' DROGA

173. L-ONOR. JOE MIZZI (f'isem lOnor. Justyne Caruana) staqsa lillMinistru tal-Ġustizzja u l-Intern: Kemm tressqu nies il-Qorti ta' Għawdex f'dawn l-aħħar sentejn in konnessjoni ma' traffikar u użu ta' droga separatament u jindika l-eta' u sess talpersuni mressqa?

ONOR. CARMELO MIFSUD BONNICI: F'dawn   l-aħħar   sentejn tressqu   żewġ   persuni   fil-Qorti   ta' Għawdex in konnessjoni ma' traffikar u użu ta' droga.  Iż-żewġ persuni involuti fiż-żewġ każijiet huma t-tnejn maskili. L-eta' tagħhom hija ta' 38 u 41 sena.

NGOs - IMPJEGATI SEKONDATI

174. L-ONOR. JOE MIZZI (f'isem lOnor. Evarist Bartolo) staqsa   lillMinistru   għall-Politika   Soċjali:  Kemm hemm   għaqdiet   non-governattivi   li għandhom impjegati taċ-ċivil sekondati magħhom? Liema   huma   dawn   lgħaqdiet non-governattivi?

ONOR.   JOHN   DALLI: Nitlob   lillOnor. Interpellant jirriferi l-mistoqsija tiegħu   lill-Prim Ministru   bħala   lMinistru responsabbli mis-servizz ċivili.

## FOND GĦALL-KAWŻI ĠUSTI

175. L-ONOR. JOE MIZZI (f'isem lOnor. Evarist Bartolo) staqsa   lillMinistru   tal-Finanzi,   l-Ekonomija   u Investiment:  Jista' l-Ministru jgħid tul is-sena 2007 u l-ewwel tliet xhur 2008

kemm kien hemm għaqdiet tal-persuni b'diżabilita'   li   ngħataw   flus   mill-fond għall-kawżi ġusti?

ONOR. JASON AZZOPARDI (f'isem il-Ministru tal-Finanzi, l-Ekonomija u Investiment): Risposta tingħata f'xi seduta oħra.

## MINISTERU TAL-FINANZI -ĦADDIEMA PART-TIME

210. L-ONOR. JOE MIZZI (f'isem lOnor.   Leo   Brincat) staqsa   lillMinistru   tal-Finanzi,   l-Ekonomija   u Investiment: Kemm kien hemm ħaddiema  part-timers  ingaġġati   maddipartiment, entitajiet, azjendi parastatali,   korporazzjonijiet   u   anke ministeri   li   kienu   jaqgħu   taħt   irresponsabbilta' tiegħu sat-8 ta' Marzu, 2008  li lkoll kienu qegħdin jitħaddmu fuq   bażi part-time iżda   li kienu reġistrati   bħala  self   employed? Kif inhuwa mifhum li ġara saħansitra anke fl-ETC li suppost tirregola fost oħrajn il-qasam   ta'   l-impjiegi.   Jista'   jagħti   listess   informazzjoni   mit-8   ta'   Marzu, 2008 sal-lum?

ONOR. JASON AZZOPARDI (f'isem il-Ministru tal-Finanzi, l-Ekonomija u Investiment): Risposta tingħata f'xi seduta oħra.

## MINISTERU   GĦAL   GĦAWDEX   ĦADDIEMA PART-TIME

211. L-ONOR. JOE MIZZI (f'isem lOnor.   Leo   Brincat) staqsa   lillMinistru   għal   Għawdex:  Kemm   kien hemm ħaddiema part-timers  ingaġġati mad-dipartiment, entitajiet, azjendi parastatali,   korporazzjonijiet   u   anke ministeri   li   kienu   jaqgħu   taħt   irresponsabbilta' tagħha sat-8 ta' Marzu, 2008  li lkoll kienu qegħdin jitħaddmu fuq bażi ta' ħaddiema part-time iżda li kienu reġistrati  bħala  self   employed?

Kif inhuwa mifhum li ġara saħansitra anke  fl-ETC   li   suppost   tirregola   fost oħrajn   il-qasam   ta'   l-impjiegi.     Tista' tagħti   l-istess   informazzjoni   mit-8   ta' Marzu, 2008 sal-lum?

ONOR. GIOVANNA DEBONO: Ma kien hemm l-ebda  ħaddiem  part-timer li kien   ingaġġat   mid-dipartmenti   li jaqgħu taħt il-Ministeru għal Ghawdex sat-8 ta' Marzu 2008 u li kien qiegħed jitħaddem   fuq   bażi  part-time  iżda   li kien reġistrat bħala self-employed.

## MINISTERU TA' L-EDUKAZZJONI ĦADDIEMA PART-TIME

212. L-ONOR. JOE MIZZI (f'isem lOnor.   Leo   Brincat) staqsa   lillMinistru   għall-Edukazzjoni,   Kultura, Żgħażagħ u Sport:  Kemm kien hemm ħaddiema  part-timers  ingaġġati   maddipartiment, entitajiet, azjendi parastatali,   korporazzjonijiet   u   anke ministeri   li   kienu   jaqgħu   taħt   irresponsabbilta' tagħha sat-8 ta' Marzu, 2008  li lkoll kienu qegħdin jitħaddmu fuq bażi ta' ħaddiema part-time iżda li kienu reġistrati  bħala  self   employed? Kif inhuwa mifhum li ġara saħansitra anke  fl-ETC   li   suppost   tirregola   fost oħrajn   il-qasam   ta'   l-impjiegi.     Tista' tagħti   l-istess   informazzjoni   mit-8   ta' Marzu, 2008 sal-lum?

ONOR. DOLORES CRISTINA: Sat-8 ta'   Marzu,   2008   ma   kienx   hemm impjegati part-time registrati   bħala self-employed mal-ministeru   li   jaqa' taħt ir-responsabbilta' tiegħi.

MINISTERU GĦAR-RIŻORZI U AFFARIJIET RURALI - ĦADDIEMA PART-TIME

213. L-ONOR. JOE MIZZI (f'isem l-

Onor.   Leo   Brincat) staqsa   lillMinistru għar-Riżorsi u Affarijiet Rurali:  Kemm   kien   hemm   ħaddiema part-timers ingaġġati mad-dipartiment, entitajiet, azjendi parastatali, korporazzjonijiet   u   anke   ministeri   li kienu   jaqgħu   taħt   ir-responsabbilta' tiegħu   sat-8   ta'   Marzu,   2008   li   lkoll kienu qegħdin jitħaddmu fuq bażi ta' ħaddiema part-time iżda   li kienu reġistrati   bħala  self   employed? Kif inhuwa mifhum li ġara saħansitra anke fl-ETC li suppost tirregola fost oħrajn il-qasam   ta'   l-impjiegi.   Jista'   jagħti   listess   informazzjoni   mit-8   ta'   Marzu, 2008 sal-lum?

ONOR. GEORGE PULLICINO: Jien informat li ma kienx hemm ħaddiema part-timers ingaġġati maddipartimenti, entitajiet, azjendi parastatali, korporazzjonijiet u ministeri   li   kienu   jaqgħu   taħt   irresponsabilità   tiegħi   sat-8   ta'   Marzu 2008.

Jien   informat   ukoll   li   n-numru   ta' ħaddiema  part-timers  ingaġġati   maddipartimenti, entitajiet, azjendi parastatali, korporazzjonijiet u ministeri   li   issa   qed   jaqgħu   taħt   iddikasteru tiegħi jammontaw għal 11-il ħaddiem u dawn ilhom impjegati missena l-oħra.

MIISTERU GĦALLINFRASTRUTTURA,   TRASPORT   U KOMUNIKAZZJONI   -   ĦADDIEMA PART-TIME

214. L-ONOR. JOE MIZZI (f'isem lOnor.   Leo   Brincat) staqsa   lillMinistru għall-Infrastruttura, Trasport u   Komunikazzjoni: Jista' l-Ministru jgħid kemm kien hemm ħaddiema parttimers ingaġġati mad-dipartiment, entitajiet, azjendi parastatali, korporazzjonijiet   u   anke   ministeri   li kienu   jaqgħu   taħt   ir-responsabbilta' tiegħu sat-8 ta' Marzu, 2008   li lkoll kienu qegħdin jitħaddmu fuq bażi ta' ħaddiema part-time iżda   li kienu reġistrati   bħala  self-employed? Kif

inhuwa mifhum li ġara saħansitra anke fl-ETC li suppost tirregola fost oħrajn il-qasam   ta'   l-impjiegi.   Jista'   jagħti   listess   informazzjoni   mit-8   ta'   Marzu, 2008 sal-lum?

ONOR. AUSTIN GATT: Linformazzjoni   għadha   qed   tinġabar   u tingħata f'xi seduta oħra.

## ĠBIR TA' SKART DOMESTIKU

217.   L-ONOR.   BEPPE   FENECH ADAMI   (f'isem l-Onor. Edwin Vassallo) staqsa   lill-Prim   Ministru: Jista' l-Prim Ministru permezz ta' l-MTA jara li wara konsultazzjoni mal-kunsill lokali jibda jipprovdi sistema oħra ma' dik li diġa' teżisti biex il-ġbir ta' skart domestiku jinġabar darbtejn kuljum u b'hekk   jonqos   l-ammont   ta'   skart   li jinġabar   quddiem   entraturi   ta'   djar, apartamenti u negozji?

ONOR. CHRIS SAID (f'isem il-Prim Ministru): Ninforma lill-Onor. Interpellant   illi   l-gvern   qiegħed   filproċess   li   jevalwa   l-proċeduri   u   lproċessi   kollha   relatati   ma'   servizzi mogħtija   mill-kunsilli   lokali. Mhux eskluż li fejn jinstab li f'xi funzjonijiet il-kunsilli   lokali   jeħtieġu   assistenza mill-gvern   ċentrali   din   tingħata,   iżda dan jiddependi mir-riżorsi umani.

## SLIEMA - TISWIJA TA' BANKINI

218.   L-ONOR.   BEPPE   FENECH ADAMI   (f'isem l-Onor. Edwin Vassallo) staqsa   lill-Prim   Ministru: Jista' l-Prim Ministru permezz ta' l-MTA b'kordinazzjoni ma' l-ADT u l-ministeru responsabbli mix-xogħlijiet jara li jkunu mtejba l-bankini fix-xatt ta' Tas-Sliema, Triq Bizazza u Triq it-Torri fejn huwa ċentru   kummerċjali   b'enfasi   għatturiżmu?

ONOR.   LAWRENCE   GONZI: Jien informat   li   l-Ministeru   tax-Xogħlijiet diġà qed iħejji programm ta' xogħlijiet biex isir  repairing  ta' bankini fiż-żoni kummerċjali u oħrajn residenzjali.  Dan ix-xogħol huwa mistenni li jibda wara ssajf. Intant   fejn   il-kundizzjoni   talbankini   hu   ta'   periklu, qed   isir xogħlijiet biex jitneħħa l-periklu b'interventi   minuri   sakemm   jibdew dawn ix-xogħlijiet.

## MOSTA: TRIQ IL-KUNGRESS EWKARISTIKU - WATER CULVERT

219.   L-ONOR.   BEPPE   FENECH ADAMI   (f'isem l-Onor. Edwin Vassallo) staqsa   lill-Ministru   għallInfrastruttura, Trasport u Komunikazzjoni: Jista' l-Ministru permezz   ta'   l-ADT   jara   jekk   il-water culvert fi Triq il-Kungress Ewkaristiku, l-Mosta huwiex ta' periklu kemm għallkarozzi kif ukoll għal min ikun qed isuq r-rota?

ONOR.   AUSTIN   GATT: Ninsab informat li fil-jiem li għaddew saru lispezzjonijiet meħtieġa fuq il-post u ttiswijiet   meħtieġa   qegħdin   jingħataw prijorita' fil-programm ta' xogħoijiet li għandna ppjanati.

## ADT   -   BINI   TA'   BANKINI   TA' KWALITA'

220.   L-ONOR.   BEPPE   FENECH ADAMI   (f'isem l-Onor. Edwin Vassallo) staqsa   lill-Ministru   għallInfrastruttura, Trasport u Komunikazzjoni:  Jista' l-Ministru jgħid jekk   l-ADT   għandhiex standards ta' kwalita' li bihom għandhom jinbnew lbankini?  Jekk ir-risposta hija negativa, tista' l-ADT tara li jkollha standards ta' kwalita' għall-bankini?  Jekk ir-risposta hija fil-pożittiv, jista' jara li l-bankini li għandna fil-komunitajiet tagħna jkunu spezzjonati u li jekk m'humiex mibnija skond  standards  ta'   kwalita'   jerġgħu jibnew mill-ġdid?

ONOR.   AUSTIN   GATT: Ninsab informat li l-istandards ta' l-ADT huma bbażati   fuq   l-LN364   -   2003. Kull kunsill lokali kif ukoll L-ADT huma fiddmir   li   fir-rikostruzzjoni   ta'   toroq ġodda li nbnew mid-data tal-LN jridu

jkunu skond l-speċifikazzjonijiet tal-LN. Fin-nuqqas ta' dan il-kuntrattur għandu jagħmel tajjeb għax-xogħol ilħażin minn   butu. Fil-ġimgħat li għaddew ħriġt direttiva ministerjali lillADT sabiex kull xogħol li jsir fit-toroq irid jibda jiġi ttestjat minn laboratorju indipendenti.

## BUĠIBBA - PROMENADE

221.   L-ONOR.   BEPPE   FENECH ADAMI   (f'isem l-Onor. Edwin Vassallo) staqsa   lill-Prim   Ministru: Jista'   l-Prim   Ministru   jiddiskuti   malkunsill lokali u mas-sidien tan-negozji sabiex il-promenade  ta' Buġibba wara s-7.30   p.m.   issir   triq   pedonali   fejn ikunu jistgħu jgħaddu biss il-vetturi ta' trasport pubbliku?

ONOR. CHRIS SAID (f'isem il-Prim Ministru): Ninforma lill-Onor. Interpellant li matul ix-xhur li ġejjin ilgvern   se   jkun   qed   jagħti   attenzjoni partikolari liż-żoni turistiċi.   Diġà saru numru ta' laqgħat ma' sindki lokali u stakeholders interessati   sabiex   jiġu identifikati   interventi   li   jwasslu   għal titjieb   fil-prodott   turistiku.     Dawn   illaqgħat   anke   waslu   sabiex   inbdew ċertu proġetti bħal fil-każ ta' Paceville.

Is-suġġeriment li qed jagħmel l-Onor. Interpellant   se   ngħaddih   lill-uffiċjali nkarigati sabiex jiġi kkunsidrat.

MR SPEAKER: Grazzi.     Il-ħin   talmistoqsijiet għadda. Tqegħid ta' Karti. Il-Ministru Austin Gatt.

## TQEGĦID TA' KARTI

ONOR.   AUSTIN   GATT: Sur President, inqiegħed fuq il-mejda talKamra:

Kopja tal-ftehim bejn l-Awtorita` dwar   it-Trasport   ta'   Malta,   ilMinisteru għall-Iżvilupp Urban u Toroq u s-Central Mediterranean Development Corporation Ltd, li hija   l-kumpannija   responsabbli mit-toroq ta' Santa Marija Estate, Mellieħa, li sar fit-18 ta' Frar   2008,   bi   tweġiba   għallmistoqsija   parlamentari   numru 229.

MR SPEAKER : Grazzi.     Il-Ministru John Dalli.

ONOR. JOHN DALLI: Sur President, inqiegħed fuq il-mejda tal-Kamra:

Tagħrif dwar il-persuni jirreġistraw għax-xogħol   misSeba', l-Ħdax u t-Tnax-il Distrett, bi tweġiba għall-mistoqsija parlamentari numru 232; u

Informazzjoni   addizzjonali   mattweġiba għall-mistoqsija parlamentari numru 7 li ngħatat fis-seduta tal-14 ta' Mejju, 2008.

MR SPEAKER: Grazzi.     Stqarrijiet ministerjali?     Mozzjonijiet?     Ordnijiet tal-Ġurnata.

## ORDNIJIET TAL-ĠURNATA

## INDIRIZZ B'RISPOSTA GĦAD-DISKORS TAL-PRESIDENT TA' MALTA

(Ikompli mill-20 ta' Mejju 2008)

MR SPEAKER: Nifhem li b'arranġament bejn iż-żewġ naħat talKamra l-aħħar parti tad-diskussjoni se tiġi mħollija għan-naħa tal-gvern.

L-Onor.   Stephen   Spiteri   huwa in possession.

ONOR.   STEPHEN   SPITERI: Sur President, huwa ta' privileġġ għalija li bħala   politiku   żagħżugħ   naqsam   ilħsebijiet   tiegħi   fil-bidu   ta'   din   illeġislatura   rigward   il-programm   talgvern għal dawn il-ħames snin li ġejjin. Hawnhekk qed nitkellmu fuq politika li tpoġġi l-ħolqien ta' żvilupp sostenibbli bħala prijorita` ċentrali,  programm li huwa   msejjes fuq il-konċett ta' kooperazzjoni   u   rispett   reċiproku   li naħdmu   flimkien.   Dan   il-programm politiku jrid iwassal lill-gvern biex jibda jwettaq il-viżjoni   tiegħu   li   jagħmel   lil Malta   ċentru   ta'   eċċellenza   f'oqsma differenti   sas-sena   2015. L-isfidi   li għandu pajjiżna huma eċitanti mhux linqas meta wieħed jikkonsidra l-aspett politiku differenti li Malta qed tesperjenza f'din il-leġislatura.

Malta   bħala   membru   sħiħ   fl-Unjoni Ewropea, fl-għaqda monetarja Ewropea u bħala wieħed mill-pajjiżi li addottaw il-ftehim Schengen, għandha sfidi ġodda.  L-esperjenza ta' leġislaturi preċedenti, jiġifieri l-metodi ta' tmexxija li ħallew impatt pożittiv fuq ilħajja tal-poplu Malti, huma reali.   Lideat ġew apprezzati u għal darb'oħra l-poplu Malti ta l-fiduċja tiegħu lil dan il-gvern.  Minbarra l-isfidi li jirriżultaw minn dan ix-xenarju politiku ġdid huwa importanti   li   nifhmu   l-pressjoni   li għaddejja minnha l-ekonomija internazzjonali   primarjament   is-settur li jiġġenera   l-enerġija,   l-inflazzjoni ġenerata   mis-settur   agrikolu   u   l- globalizzazzjoni.     Dawn   huma   sfidi   li qed   jiddominaw   id-diskussjonijiet   filfora internazzjonali   kollha. Huwa inevitabbli li dawn l-isfidi se jikkondizzjonaw   l-andament   soċjali   u ekonomiku   tal-poplu Malti, imma nemmen li l-idejal   li   jsawwar   dan   ilprogramm għandu jgħinna naffrontaw dawn   l-isfidi   bl-aktar   mod   effettiv. F'dan il-kontest il-gvern qed ipoġġi liżvilupp sħiħ tal-persuna fiċ-ċentru talħidma   tiegħu,   ħidma   li   għandha twassal biex il-ġenerazzjoni tal-lum  u dik   ta'   għada   jkollhom   kwalita`   ta' ħajja aħjar.

Għalhekk   hemm   dan   l-enfasi   fuq żvilupp sostenibbli.   Irridu nassiguraw li   dak   li   nagħmlu  llum ma jkunx biss imnebbaħ   mill-bżonnijiet immedjati imma jipprepara wkoll għallaspirazzjoni ta' ġenerazzjonijiet futuri. Jiġifieri rridu norbtu l-kwalita` tal-ħajja tagħna li qed ngħixu llum ma' l-obbligu tagħna li nħarsu wirtna għal uliedna u ulied uliedna.  Bla ebda dubju kwalita` ta' ħajja aħjar titlob li l-persuna jkollha dħul   finanzjarju   xieraq   u   sostenibbli għall-ħidma li twettaq u kondizzjonijiet tax-xogħol   li   jirrispettaw   id-dinjita` umana   u   li   jħarsu   l-iżvilupp   soċjali speċjalment il-bżonn li jintlaħaq bilanċ bejn il-familja u x-xogħol u edukazzjoni tajba   u   kontinwa   biex   tiggarantixxi flessibilita`, kapaċita` u mobilita` sħiħa fil-qasam tax-xogħol, li allura tagħmilha aktar faċli għall-persuna biex taħtaf lopportunitajiet   tax-xogħol   u   xogħol aħjar.     Fuq   kollox   kwalita`   ta'   ħajja aħjar   titlob   li   l-ambjent   li   l-persuna tgħix   fih   ikun   wieħed   san,   nadif   u sostenibbli.   Għal dan il-għan il-gvern għandu pjan li jsaħħaħ il-funzjoni ta' lMCESD billi għall-ewwel darba jinkludi l-ħarsien ambjentali   ma'   l-iżvilupp ekonomiku u soċjali.   Il-ħsieb ewlieni ta' dan il-għan huwa li b'konsultazzjoni sħiħa mas-soċjeta` ċivili kollha jintlaħaq patt dwar żvilupp sostenibbli.

Fil-qasam ta' l-ambjent il-gvern huwa marbut li   jikseb   riżultati   aħjar,   ferm aħjar milli kiseb s'issa.   Il-poplu Malti huwa għatxan għal titjib tanġibbli f'dan

il-qasam u fih innifsu dan huwa pass pożittiv. It-titjib ambjentali   jeħtieġ impenn mis-setturi kollha tas-soċjeta`. Il-gvern   huwa   kommess   li   jibni   fuq dawn l-aspirazzjonijiet u fil-fatt f'dan ilqasam, dan huwa prijorita`   ewlenija. Xiehda ħajja ta' din id-determinazzjoni hija   d-deċiżjoni   tal-Prim   Ministru   li jieħu   f'idejh   it-tmexxija   ta'   l-ippjanar ambjentali.     It-titjib   ambjentali   huwa wkoll rikjest mid-diversi direttivi ta' lUnjoni Ewropea li Malta trid tikkonforma   ruħha   magħhom.     Għal dan il-għan il-gvern beħsiebu jinvesti lakbar   ammont   ta'   fondi   li   qatt   ġew allokati għal dan il-qasam, somma ta' madwar €3 miljun.  Parti sostanzjali ta' dan l-investiment se jiġi ffinanzjat millfond ta' koeżjoni ta' l-Unjoni Ewropea. Għaldaqstant   huwa   importanti   li   lparlament ikun assigurat li lamministrazzjoni pubblika tkun armata bl-aħjar mod biex tagħmel użu tajjeb u fil-ħin   minn   dawn   il-fondi   Ewropej. Irridu   nkunu   żguri   li   dawn   il-fondi jkunu   qed   jintużaw   bl-aktar   mod trasparenti u effettiv.

Il-parlament   għandu   jkun   informat regolarment   bil-mod ta' kif qed jintużaw dawn il-fondi u ma nistgħux naċċettaw   li   minħabba   dewmien   filpreparamenti amministrattivi jiġi mhedded   l-assorbiment   ta'   dawn   ilfondi. Għalhekk inħeġġeġ lillparlament sabiex ikun viġilanti f'dan ilqasam   tant   importanti,   u   li   jkollna mezz biex niskrutinaw il-proċess ta' kif qed jintnefqu dawn il-fondi.   Ta' min isemmi wkoll,   kif hemm indikat tant tajjeb fil-pjan ta' ħidma, ilkontribuzzjoni li joffri s-settur agrikolu fil-ħarsien ambjentali. Lill-bdiewa Maltin   għandna   nkomplu   nħeġġuhom fil-ħidma   tagħhom   mhux   biss   biex nassiguraw li jkollna provvista ta' ikel bnin,   imma   wkoll   biex   inħeġġuhom ikunu protetturi ta' l-ambjent naturali. Irridu naraw kif dan is-settur isir aktar sostenibbli billi ngħaqqduh ma' attivita` ekonomika bħat-turiżmu, anke fil-mod   kif   jiġi   mgħallem. Irridu ndaħħlu f'moħħ min iħaddem dan issettur li hemm benefiċċji kbar jekk dan is-settur jingħaqad u jaħdem mill-qrib mas-setturi l-oħra ta' l-ekonomija.   Lenfasi tal-gvern li jtejjeb l-ambjent hija garanzija ta' kwalita` ta' ħajja aħjar.

Kif nistgħu nitkellmu fuq kwalita` ta' ħajja   aħjar   u   ma   nsemmux   is-saħħa? Bla ebda dubju dan huwa wieħed missetturi l-aktar għal qalbi.  Bl-aktar mod umli  nemmen li bl-esperjenza   diretta tiegħi għandi kontribut siewi x'noffri. Qed ngħid dan f'rispett sħiħ għal dak li diġa` sar f'dan il-qasam.  L-investiment enormi li sar mill-gvern fis-settur tassaħħa juri b'mod ċar it-twemmin ta' din l-amministrazzjoni   li   jagħti   lill-poplu Malti l-aqwa servizz ta' saħħa.  Il-ftuħ ta' l-isptar Mater Dei li huwa attrezzat bl-aktar   teknoloġija   avvanzata   huwa ċertament   monument   ta'   kemm   ilħarsien   tas-saħħa   pubblika   huwa   ta' prijorita` għal dan il-gvern. Madankollu   ma   jfissirx   li   wasalna. Irridu   nsiru   aktar   professjonali   fisservizz   li   noffru. Irridu   nitgħallmu nikkoordinaw aħjar il-mod li noffru sservizzi tagħna.   L-enfasi tagħna trid tkun kif se tamministra l-ħarsien tassaħħa pubblika b'mod aktar effiċjenti partikolarment   il-kura   primarja   filbereġ, u kif se ngħaqqdu flimkien    isservizzi   offruti   mis-settur   privat   ma' dawk offruti mill-Isptar Mater Dei.

Irridu   nħarsu   wkoll   lejn   ir-realta`   li Malta qed tesperjenza f'dan il-qasam. Huwa fatt magħruf li wara li pajjiżna jinvesti ammont sostanzjali biex jeduka studenti fis-settur tas-saħħa, dawn ta' laħħar jiġu attirati lejn swieq barranin li joffri   kondizzjonijiet   ta'   xogħol   ferm aktar   attraenti minn   dawk   offuti lokalment.     Għalhekk   kemm   f'dak   li għandu x'jaqsam ma' pagi kif ukoll ma' prospetti   ta'   karriera   għandu   jkun hemm   riformi   akbar. L-inizjattiva riċenti   li   ħa   l-gvern   biex   iħeġġeġ   ilprofessjonisti   f'dan   is-settur   sabiex jistabbilixxu   karriera   f'pajjiżna   hija azzjoni f'waqtha u ta' min jinkoraġġiha. Irridu   naraw   aktar   azzjonijiet   bħal dawn jekk verament irridu l-kura tassaħħa tkun ta' livell li jistħoqq lill-poplu Malti.   Naturalment fit-twettiq ta' dan

kollu rridu nżommu f'moħħna l-mira li stabilixxa l-Prim Ministru, li sa l-aħħar ta' l-2010   il-bilanċ   finanzjarju   ta' pajjiżna jispiċċa f'surplus u mhux aktar b'deficit. Il-finanzi fis-sod huma garanzija għal żvilupp ekonomiku sostenibbli   u   b'hekk   inkunu   kapaċi nersqu   aktar   lejn   il-miri   stabbiliti   flistrateġija ta' Lisbona.

Sur   President,   punt   ieħor   li   nixtieq nitkellem   fuqu   huwa   l-ħidma   talparlament. Diġa`   għamilt   aċċenn għall-bżonn   li l-parlament   għandu jkollu mekkaniżmu effettiv li jassigura skrutinju   kontinwu   fuq   il-ħidma   talgvern.  Il-konċett ta' djalogu u r-rispett reċiproku li fuqu huwa mibni l-pjan talgvern   għandu   jwassal   ukoll   għallkollaborazzjoni   bejn   il-gvern   u   loppożizzjoni   fil-ħidma   tal-parlament. Ħadt   gost   nisma'   lid-diversi   kollegi tiegħi min-naħa ta' l-oppożizzjoni dwar il-fatt   li   l-oppożizzjoni   hija   lesta   li tikkollabora biex tissaħħaħ il-ħidma talparlament.   Fil-futur mhux 'il bogħod meta   jidħol fis-seħħ it-trattat ta' Lisbona,   mill-1   ta'   Jannar   tas-sena   li ġejja, il-parlamenti nazzjonali tal-pajjiżi membri ta' l-Unjoni Ewropea effettivament se jsiru parti millistituzzjonijiet ta' din l-unjoni.  F'dan lisfond   il-parlamenti   nazzjonali   jridu jerfgħu r-responsabbilta` li jiffunzjonaw f'dan is-set-up ġdid ta' kif titħaddem l-Unjoni Ewropea. Għaldaqstant   huwa   importanti   li   lParlament Malti jipprepara ruħu tajjeb għal din l-eventwalita`.   Inħeġġeġ lillamministrazzjoni   ta'   dan   il-parlament biex tesplora l-possibbilta` li tagħmel użu  mill-fondi   Ewropej   biex   jintlaħaq dan il-għan.

Sur   President,   nagħlaq   billi   ngħid   li bħala   deputat   min-naħa   tal-gvern   se nkun   kommess   li   nħeġġeġ   lill-gvern biex   ikompli   jħaddan   il-prinċipji   ta' djalogu fil-ħidma tiegħu biex iwettaq ilpjan għal din il-leġislatura. Nemmen li l-ispirtu ta' kollaborazzjoni bejn kulħadd għandu jwassal biex l-objettivi ambizzjużi li poġġa quddiemu dan ilgvern,   il-miri   li   għandhom   iwasslu għall-kwalita' ta' ħajja aħjar, jintlaħqu bl-aktar mod effettiv.  Se nkun qiegħed inħares ukoll biex fit-twettiq tal-ħidma tiegħu, il-gvern jassigura li kull persuna   tingħata   spazju   sħiħ   biex tintlaħaq   il-milja   tagħha,   filwaqt   li dawk li għal xi raġuni jaqgħu lura jsibu s-support sħiħ tal-gvern.  Il-professjoni tiegħi, dik ta' tabib, tagħtini lpossibbilta`   li   nżomm   kuntatt   dirett mal-poplu,   b'mod   partikolari   dak   tattieni distrett, li għandu sfidi partikolari speċjalment fil-qasam soċjali, dak talhousing  u   dawk   relatati   max-xogħol. Irridu nassiguraw li l-proġetti mfassla għan-naħa   ta'   isfel   ta'   Malta   jħallu impatt pożittiv fuq il-poplu li se jkun qed jassorbi dawn l-iżviluppi. M'għandi   l-ebda   dubju,   anzi   ninsab ottimist u konvint, illi l-miri mfassla filprogramm   għal din il-leġislatura jintlaħqu għall-benefiċċju tal-poplu kollu.   Nirringrazzjak.

MR   SPEAKER: Grazzi. Aktar rimarki?  L-Onor. Charles Buhagiar.

ONOR. CHARLES BUHAGIAR: Sur President,   normalment   id-diskors   talPresident ikun diskors li fih jispjega lprogramm   tal-gvern   x'se   jkun. Ilprogramm tal-gvern ikun ibbażat fuq ilprogramm   elettorali   ta'   dak   il-partit politiku li jirbaħ l-elezzjoni.   Għalhekk biex inti tanalizza l-programm tal-gvern trid   tara   ftit   ukoll   x'wiegħed   il-partit Nazzjonalista   fil-programm   elettorali tiegħu u x'hemm imħejji fil-programm tal-gvern   għall-ħames   snin   li   ġejjin. Imma apparti minn hekk ma tridx tara biss   dak   li   hemm   miktub   li   se   jsir, imma effettivament dak li qiegħed isir u   li sar   fil-ftit   xhur   minn   mindu għaddiet   l-elezzjoni   sal-lum. Jien hawnhekk   ġibt   miegħi   l-programm elettorali tal-Partit Nazzjonalista ridott -   fil-fatt   saret   xi   360   wegħda   imma hawnhekk hawn xi 80 waħda - biex nirriferi   għal   xi   wegħdiet   li   saru mbagħad inqabbilhom ma' dak li qed jingħad hawnhekk   fid-diskors talPresident   kif   ukoll   ma'   dak   li   qed jesperjenzaw in-nies illum.

Per   eżempju,   waħda   mill-inizjattivi msemmija fil-programm elettorali għal dak li huwa ambjent hija li l-gvern se jonfoq   €33   miljun   f'inċentivi   sabiex kemm il-businesses  kif ukoll  il-familji jkunu jistgħu jużaw enerġija nadifa u jiffrankaw l-enerġija fid-djar tagħhom. Ftit   jiem   wara   l-elezzjoni   nsibu   li   liskema li kien għamel il-gvern, li  min jixtri ċerti white goods li jkunu energy saving jieħu xi inċentivi fiskali, tneħħiet.  Mela allura kellna wegħda li hekk kif għaddiet l-elezzjoni mhux talli ma   twettqitx   talli   tneħħiet. Filprogramm elettorali tal-partit Nazzjonalista qalulna li se jkun hemm inċentivi biex ninkoraġġixxu aktar nies jixtru d-djar tagħhom, b'mod partikolari koppji żgħażagħ.  X'ġara firrealta`? Fir-realta`   ġara   li   wara   li għaddew  xahrejn   l-iskema   ta'  equity sharing  li kien għad kellha l-awtorita` tad-djar sabiex tgħin lill-koppji żgħażagħ u anke lil nies oħrajn jixtru ddjar tagħhom, tneħħiet.  Din ta' l-equity sharing    dejjem kelli ftit dubju fuqha, biex inkun  fair,  għax meta koppja jew persuna tiġi biex tixtri proprjeta` u ma jkollhiex il-fondi meħtieġa sabiex tixtri dik   il-proprjeta`,   anke   meta   tmur tissellef   mill-bank   lokali,   il-housing authority  kienet toħroġ id-differenza u din trid titħallas fi żmien għaxar snin. Issa hawnhekk kien hawn il-problema li min jixtri proprjeta` b'dan il-mod kien jispiċċa jħallas il-loan tal-bank u jħallas ukoll lill-housing authority.   Għalhekk bħala skema per se, jien ukoll kelli ddubji   imma   r-realta`   hija   li   kienet skema   -   skond   kif   aħna   informati hawnhekk   mill-ministru   -   li   gawdew minnha   kważi   200   persuna   jew   200 koppja u kienet maħsuba biex tinkoraġġixxi lin-nies jakkwistaw proprjeta`  tagħhom, imma   wara ftit ġimgħat   li   tela'   gvern   Nazzjonalista, din tneħħiet.

Imbagħad   l-isbaħ   wegħda   tal-Partit Nazzjonalista   kienet   li   meta   jaħtru bordijiet   tal-gvern   dawn   jagħmluhom billi   ssir public   call   for   applications. S'issa nħatru diversi bordijiet u minn dak li stajt ninnota l-ebda  public call for   applications ma   saret,   jekk   ma qabżitlix xi waħda.   Allura hawnhekk tibda   tara   d-differenza   bejn   dak   li jingħad li jrid isir fil-programm elettorali   u   dak   li   effettivament   jibda jitwettaq.    Issa   jekk   tara   l-programm tal-gvern   kif   espress   fid-diskors   talPresident   issib   li   sar   ħafna   enfasi   bħalma   sar   ħafna   enfasi   wkoll   filprogramm   elettorali   -   li   għandna naħdmu flimkien  u   li   flimkien   kollox huwa possibbli.  U jien nistaqsi:   Għal min qed ngħidu 'flimkien'?  Flimkien jiġifieri   n-nazzjonalisti   kollha   flimkien jew   Malta   kollha   flimkien?   Jekk   qed nirriferu għan-nazzjonalisti kollha flimkien,   naqbel   perfettament   għax hekk   jaħdmu   huma,   kollha   flimkien. Imma   jekk   se   nirriferu   għal   Malta kollha   allura   waħda   mill-proposti   li kienet fil-programm elettorali li suppost saret biex verament naħdmu flimkien, dik li għadni kif semmejt, li lħatra   ta'   membri   fuq   bordijiet   issir wara li jkun hemm call for applications ma saritx. Il-bordijiet saru bħalma jsiru s-soltu   u   fihom   qed   ikun   hemm   nies magħrufa   sew   għall-kulur   politiku tagħhom.

Fil-programm tal-gvern hemm affarijiet li huma interessanti,  u fid-diskors talPresident  hemm ħafna affarijiet li jien jidhirli li jekk   verament   jitwettqu jistgħu jkunu ta' ġid għall-pajjiż.  Pero` hemm   xi   affarijiet   oħrajn   li   rrid nagħmel ftit mistoqsijiet fuqhom.   Per eżempju, waħda mill-affarijiet li tingħad   hija   -   u   qed   nieħu   pjaċir   li warajja   se   jitkellem   l-Onor.   Jason Azzopardi   biex   jirrispondi   din   ilmistoqsija   -   li   l-użu   ta'   l-artijiet   li għandu f'idejh il-gvern se jiġi ppjanat b'mod   sistematiku   skond   il-prinċipju ta'     l-iżvilupp   sostenibbli.   Forsi   meta jitkellem l-Onor. Jason Azzopardi jirrispondi   ftit   x'irid   jingħad   b'din. X'qed jifhem il-gvern meta jgħid li l-użu ta' l-artijiet  tiegħu se jintużaw b'mod ta'     żvilupp   sostenibbli?     Il-paragrafu ta'   wara   jitkellem   fuq   il-bżonn   li nirriformaw il-liġijiet tal-kera.  Din hija xi ħaġa li ilna nisimgħuha għexieren ta' snin. Dejjem   nitkellmu   fuq   l-istess

ħaġa,   li   hemm   bżonn   nirriformaw   illiġijiet tal-kera,   xi   ħaġa   li   b'mod ġenerali hemm consensus fuqha.

Naħseb  li   kulħadd   jaqbel   fuqha   din. Tant hu hekk li anke l-gvern Laburista ta' bejn   l-1996   u   l-1998   waqqaf kummissjoni   biex   jistudja din ilkwestjoni għax hija kwestjoni serja li tpoġġi ħafna piż finanzjarju fuq ċerti sidien   ta'   proprjeta`   b'kirjiet   qodma. Naħseb li huwa importanti li nindirizzawha din il-problema. Din hija waħda minn dawk l-affarijiet li dejjem nisimgħuha.   Meta jkun hemm gvern ġdid dejjem nisimgħu l-istess ħaġa, li hemm bżonn li nagħtu kas li l-liġijiet tal-kera   nirriformawhom.   Din   dejjem nisimgħuha   bħalma   nisimgħu,   per eżempju,   ħafna   wegħdi   fuq   diversi proġetti.   Per eżempju, fid-diskors talPresident jissemma b'mod speċifiku lbaċir   numru   1   u   l-villaġġ   ta'   lartiġġjanat f'Ta' Qali li ilhom jissemmew ħafna.   Dawn huma wegħdi li   jibqgħu   jissemmew għal sena wara sena u għal elezzjoni wara l-oħra għax qatt   ma   jitwettqu. Fil-kampanja elettorali   l-Partit   Laburista   kien   qed jenfasizza dwar il-bżonn tal-bidla għax ħafna problemi li ilhom magħna dawn is-snin   kollha   ma   ssolvewx,   u   dan minkejja   li   nsibuhom   miktubin   f'kull diskors tal-President li kellna f'dawn laħħar leġislaturi.

Xi ħaġa oħra li ssemmiet fid-diskors talPresident   hija   li   l-bdiewa full-time jingħataw  titlu   aħjar   fuq   ir-raba'   talgvern. Din   hija   idea   tajba   għax għallinqas il-bdiewa jkunu   jistgħu jużaw it-titlu biex ikunu jistgħu jieħdu ċerti loans mill-banek ħalli jiżviluppaw ir-raba' tagħhom aħjar, ovvjament għal agrikoltura, u mhux biex jibnu.  Kif se ssir din?  Nafu li l-gvern Nazzjonalista xi tmien snin ilu kien ħareġ skema biex jirreġistra   r-raba'   tal-gvern   fuq   ilbdiewa li jaħdmuh b'kuntratti ġodda u sal-lum, minn madwar 7,000 applikazzjoni,   1,000   biss   għadhom saru. Kif   se   ngħidu   li   l-bdiewa   se jeħduhom b'titlu aħjar milli għandhom illum meta wara tmien snin ta' gvern

Nazzjonalista dawn lanqas biss għandhom kuntratti ġodda għax għadna m'għamilnihomx wara dawn issnin kollha?!   Forsi fil-winding up  jew fid-diskorsi li jsiru xi ħadd jispjegahielna   din. Hemm   diversi ideat oħrajn li jekk teħodhom  at face value issib li kollha huma tajbin imma meta tibda tfittex issib, per eżempju, li l-gvern se jkompli jaħdem favur l-arti u l-patrimonju kulturali u jissemma wkoll il-bini   ta'   villaġġ   għall-arti. Din   xi tfisser?     Jista' forsi xi ħadd min-naħa tal-gvern jispjega xi qed nfissru b'bini ta'   villaġġ   għall-arti? Jien   din   ma fhimthiex.

Imbagħad hemm il-famuża riforma talMEPA.     Kemm ilna nitkellmu fuq ilbżonn li  nirriformaw   il-MEPA?!     Ilna nitkellmu   s-snin   dwar   dan   il-bżonn. Nixtieq inkun naf x'kien qed jagħmel fil-leġislatura li għaddiet l-Onor. George Pullicino.  Issa spiċċajna biex ilPrim   Ministru   ħa   l-MEPA   taħt   irresponsabbilita' tiegħu biex jirriformaha. Jiġifieri f'ħames snin ma sar xejn taħt l-Onor. George Pullicino. L-affarijiet li tagħmel il-MEPA kultant ma nistax  nifhimhom.     Per   eżempju, waħda mill-affarijiet li għamlet sena u nofs ilu kienet li kull fejn m'huwiex fiċċentru storiku tar-raħal fejn hemm bini ta' żewġ sulari jistgħu jsiru tliet sulari, penthouse  u  semi-basement, jiġifieri kważi ħames sulari.   Dan wassal biex irħula   bħar-raħal   fejn   noqgħod   jien, Ħ'Attard, fejn   għandek   iċ-ċentru storiku li huwa ċkejken ħafna u l-bqija tar-raħal kollu huwa żvilupp riċenti ta' dawn l-aħħar 20 jew 30 sena u li kollu huwa mibni b'terraced houses ta' żewġ sulari,   issa   f'daqqa   waħda   qed   taqa' dar  f'kull   triq   u   jinbnew   il-blokki   ta' tliet sulari, penthouse u semi-basement kważi ħames sulari.

F'daqqa   waħda   raħal   bħalma   huwa Ħ'Attard   u   l-irħula ta' Malta   u Għawdex spiċċaw building sites.  Toroq li kienu stabbiliti u li kienu mibnija kif suppost,   fejn   il-plots kollha   nbnew b'żewġ sulari, qed jerġgħu jaqgħu.  Per eżempju,   jien   naf   b'każi   fejn   djar

b'żewġ sulari waqqgħuhom   meta lanqas kienu għadhom marru joqogħdu fihom   in-nies   u   tellgħu   blokki   ta'   lappartamenti.   Dan x'ġenn hu?!   Min għamel   dawn   it-tip   ta'  policies  minnaħa tal-MEPA ma marx iħares ftit biex jara   x'effett   se   jkollhom   dawn   iddeċiżjonijiet?   Dażgur li hemm bżonn riforma   fil-MEPA!       U   kif!     Il-MEPA tikkonsidra ħafna l-applikazzjonijiet u lpermessi tal-bini imma affarijiet oħrajn li huma importanti u li jissemmew fiddiskors tal-President kważi ma tagħtihom importanza ta' xejn.

Per eżempju, waħda mill-miri msemmija fid-diskors tal-President hija li l-gvern ikompli jtejjeb l-ispazji urbani u   jagħti   nifs   lill-ibliet,   irħula   u   lkampanja tagħna.  Mill-iskemi l-ġodda kollha   li   saru   kważi   sentejn   ilu   millMEPA   lanqas   biss   iddaħħlet   pjazza waħda.  Iddaħħlu ma nafx kemm-il plot għall-bini imma spazju urban wieħed, bħala   pjazza   jew   bħala  playing   field fejn ikunu jistgħu jgawdu l-familji, ma ddaħħal xejn.  Mhux talli hekk talli fejn kien hemm playing field  tajnieh għallbini. Hekk   se   nipprovaw   intejbu   lispazji   urbani?! Forsi   l-aktar   każ riċenti li ġara, li ilna nisimgħu ħafna fuqu,   huwa   fi   Triq   Lorenzo   Manche` f'Ħ'Attard   fejn   kien   hemm   art   li suppost qatt ma ġiet żviluppata għax kienet an open area u kienet sfog għannies   ta'   dik   in-naħa   u   issa   f'daqqa waħda   spiċċat   biex   ġiet   żviluppata wkoll.     B'hekk   irridu   ntejbu   l-ispazji urbani?!

Issemma   wkoll   l-immodernizzar   tattoroq.  J'Alla naslu fiha din. Kemm ilna nisimgħu fuq il-bżonn li nimmodernizzaw it-toroq ta' pajjiżna?! Nibdew proġetti u ma nlestuhom qatt. Għad għandna żewġ proġetti għaddejjin   li   bdew   fil-leġislatura   li għaddiet.   Hemm   il-famuż  bridge  ta' Regional   Road, għax   għalkemm   ilbridge  huwa miftuħ   għadu   m'huwiex lest, u l-bypass  ta' San Pawl il-Baħar. Dażgur li hemm bżonn li nimmodernizzaw it-toroq tagħna, imma m'għandniex noqogħdu nintilfu fuq il-

ħmerijiet.  Per eżempju, dan l-aħħar lADT minflok tiffoka fuq il-main issue kif se ttejjeb it-toroq prinċipali ta' pajjiżna, tmur fuq il-kunsilli lokali u tgħidilhom li   l-bankina   li   kienu   għamlu   m'hijiex tajba   u   ġġegħelhom   jaqilgħuha   għax ma kellhomx il-permess tagħha. B'hekk se ntejbu t-toroq, billi noqogħdu nfittxu    l-affarijiet   iż-żgħar meta ħafna drabi dawn il-kunsilli lokali jkollhom   il-permessi   meħtieġa   talMEPA?! Kemm jistgħu jsiru affarijiet mill-ADT biex nirranġaw it-toroq fejn joqogħdu n-nies!  Per eżempju, jekk lADT tibda tagħti ftit  instructions  lillkunsilli lokali biex jiċċekkjaw dawk li ngħidulhom sleeping policemen jew ilplateaux issib li ħafna minnhom, meta saru, ma kellhomx id-dimensions tajbin bil-konsegwenza li jekk tgħaddi minn fuqhom   tispiċċa   tkisser   il-karozza. Mela m'hemmx affarijiet żgħar li tista' tagħmel!    Pero`  ma rridux ninsew laffarijiet   il-kbar. L-affarijiet   il-kbar huma li ntejbu t-toroq ta' pajjiżna.

Hemm ħafna ideat f'dan id-diskors talPresident   li   huma   importanti,   pero` aħna mhux fuq l-ideat irridu nitkellmu imma fuq il-fatti.     Sfortunatament   ilfatti li kellna s'issa matul dawn l-aħħar ftit ġimgħat mill-bidu ta' dan il-gvern 'l hawn urew li bejn id-diskors u dak li jsir hemm   baħar   kbir   bejniethom. Nirringrazzjak.

MR   SPEAKER : Grazzi. Aktar rimarki? Is-Segretarju   Parlamentari Jason Azzopardi.

ONOR.   JASON   AZZOPARDI : Sur President,   l-ewwel   kelma   li   nħoss   li għandi nlissen hija l-kelma 'grazzi' lillkostitwenti tiegħi li għoġobhom jonorawni biex   għal darb'oħra nerġa' nirrappreżentahom   f'dan   il-parlament b'vot sabiħ ta' fiduċja li kelli f'din  lelezzjoni, fejn kelli żieda sostanzjali filvoti tiegħi.  Pero` kif dejjem ngħid, dan m'huwiex mottiv ta' kburija iżda mottiv ta'   aktar   umilta`,   aktar   impenn   u wegħda akbar ta' ħidma sfieqa issa li għandi   responsabilita`   ġdida   għallewwel   darba   f'ħajti   fl-eżekuttiv   tal-

gvern.   Kif dejjem ngħid l-unur jimxi id f'id ma' l-oneru.  Aktar ma jkun kbir lunur   li   għandek   aktar   huwa   kbir   loneru li ġġorr fuq spallejk.   Għalhekk l-ewwel kliem li nixtieq ngħid huwa li nwiegħed   pubblikament   l-impenn,   iddedikazzjoni u l-enerġija kollha sħiħa tiegħi biex il-qasam delikat u kumpless li   jien   ġejt   fdat   bih   naqdih   bl-aħjar abbilitajiet li l-Bambin għoġbu jislifni.

It-tieni punt li rrid nagħmel huwa dwar il-qasam   li   ġejt   fdat   bih. Taħt   irresponsabbiltajiet   tiegħi,   fost   oħrajn, hemm il-joint office  li twaqqaf fl-1993 biex   jipprovdi   l-implimentazzjoni   talftehim   iffirmat   fl-1991   bejn   is-Santa Sede u l-gvern Malti.  Fost oħrajn huwa responsabbli   mill-immaniġġjar   u   millamministrazzjoni ta' proprjeta` immobbli trasferita lill-gvern, jivvalida u jirrikonċilja d-data trasferita lilu millentitajiet ekklesjastiċi, kif ukoll jirreġistra   fir-reġistru   ta'   l-artijiet   ilproprjeta`   li jamministra   l-uffiċċju konġunt.       Tajjeb   li   wieħed   jgħid   li hawnhekk qegħdin nitkellmu fuq eluf kbar ta' proprjeta`.  Fil-fatt irrid ngħid li   mill-informazzjoni   li   għandi,   minn kważi 30,000 proprjeta` li  l-entitajiet ekklesjastiċi   għaddew   lill-joint   office, s'issa kienu biss madwar 11,200  unit ta'   proprjeta`   li   ġew   reġistrati   minn mindu   daħal   fis-seħħ   il-ftehim   ta'   l1993. Din   hija   kumplessita`   legali kbira, pero` hawnhekk irrid inrodd ħajr u nirringrazzja lill-Ministru Tonio Borg li   kien   responsabbli   għal   għaxar   snin minn dan l-uffiċċju,   li   għamel   ħemel xogħol   u   xogħol   sfieq   biex   fl-uffiċċju konġunt, minkejja r-riżorsi limitati, ilħaddiema jagħmlu l-mirakli.

Sur President, rigward l-uffiċċju konġunt   nista'   ngħid   ukoll   li   jien determinat   li   flimkien   mal-Ministru Tonio Fenech nagħmlu riforma sabiex ikun   hemm   inqas   arretrati,   inqas numru ta' nies jistennew biex jieħdu ċċnus tagħhom u jkun hemm tisħiħ tarriżorsi umani. Nista' ngħid pubblikament li jien ninsab impenjat u determinat li jekk hemm   bżonn inbiddel   il-policies viġenti   biex   ikun hemm  inqas   spekulazzjoni   ta'   art   u proprjeta` immobbli li għaddiet għand il-joint office  bil-ftehim, għax fil-fehma tiegħi   huwa   ħażin   li   persuna   tifdi   ċċens   tagħha   bi   ftit   eluf   ta'   liri   biex imbagħad tkun libera li ftit ġranet jew ġimgħat wara   tbigħ dik l-istess proprjeta` għal għexieren ta' eluf kbar ta' liri.   Dik tkun spekulazzjoni ta' art li tkun ġejja mill-ftehim tas-Santa Sede li fil-fehma tiegħi jmur kontra l-ispirtu ta'   dak   il-ftehim.   Dak   huwa   l-ewwel punt li xtaqt ngħid.

Sur President, id-diskors tal-President lili laqatni ħafna mhux biss għall-viżjoni li   tefa'   quddiemna   iżda   wkoll   għallenfasi fuq l-użu razzjonali ta' l-artijiet tal-gvern   skond   il-prinċipju   ta' liżvilupp sostenibbli. Dan huwa prinċipju   importanti   ħafna   u   jien hawnhekk   irrid ngħid li ninsab impenjat biex nibnu database elettronika,   moderna   u   aċċessibbli għall-pubbliku.   Ovvjament dan huwa proġett   li   jieħu   s-snin   b'investiment massiċċ ta' miljuni ta' liri, pero` jien nawgura   li   naslu   fil-punt   fejn   ilproprjeta` tal-gvern kollha tkun at the push of a button,  biex ngħid hekk, u miġbura   elettronikament u mhux manwalment.  B'hekk inkunu nafu, per eżempju,  fejn tkun il-proprjeta` battala tal-gvern u allura dak jiffaċilita  l-użu razzjonali ta' l-artijiet tal-gvern. Naħseb li wasal il-mument li  l-gvern jiżvesti   ruħu   minn   dik   il-proprjeta`   li mhux neċessarjament u essenzjalment għandu bżonn, speċjalment fejn jidħlu postijiet li huma mikrijin kummerċjalment.

It-tielet nett irrid ngħid li id f'id ma' lużu   razzjonali   ta'   l-art,   skond   ilprinċipju ta' l-iżvilupp sostenibbli, imur il-prinċipju   ta'   l-inforzar. Se   jkun hemm tisħiħ ta' l-enforcement section fid-dipartiment ta' l-artijiet, mhux biss billi   jkun   hemm   aktar enforcement officers iżda   billi   tiġi   stabbilita   u elenkata enforcement   policy ċara   u ħolistika   li   tippermettielna   nagħmlu użu   aħjar   tal-proprjeta` tal-gvern. Għalija huwa serq u abbuż li persuna

jew   persuni   jabbużaw   mill-proprjeta` tal-gvern sempliċement għax ma tkunx tagħhom imma tkun tal-gvern, qisu ma tkun ta' ħadd.   Il-proprjeta` tal-gvern hija ta' kulħadd u allura fil-fehma tiegħi jrid   ikun   hemm enforcement aktar b'saħħtu u aktar kategoriku biex ma nħallux lil min jabbuża mill-proprjeta` tal-gvern.

Punt ieħor li rrid nagħmel huwa dan. Aħna  nemmnu li   kirjiet   fejn   il-gvern huwa sid tal-proprjeta` pero` jingħataw kirjiet kummerċjali u kirjiet irriżorji, f'diversi areas madwar Malta, bħall-Belt   Valletta,   jirrispekkjaw   irrealta`   tas-suq   tal-lum   filwaqt   li   linkwlini preżenti ovvjament jingħataw ukoll l-opportunita' li javvanzaw aktar fit-titolu tagħhom.  Dan huwa studju li għamilna internament.   Ovvjment din m'hijiex xi ħaġa li se tiġri mil-lum għal għada   imma   rridu   naslu   fil-punt   li naraw   jekk   jagħmilx   aktar   sens   u ġustizzja   -   fil-fehma   tiegħi   hawnhekk jidħol il-prinċipju ta' ġustizzja - li llum ikun hemm min jikri mingħand il-gvern bi ftit flus u mbagħad   jagħmel sullokazzjoni jew management agreement li minnu jdaħħal l-eluf kbar ta'   liri   a   skapitu   tal-gvern   u   taddipartiment ta' l-artijiet.  Ma naf kemm huwa ġust u   xieraq li dan isir.   Dan ifisser li ma jkunx hemm equal playing field  għax   ikun   hemm   min   ikun   qed jikri mingħand il-privat bl-eluf tal-liri u jkun hemm   min   ikun   qed   jikri mingħand il-gvern bi ftit mijiet tal-liri, pero`   mbagħad   klandestinament   jew indirettament ikun qed jagħmel sullokazzjoni   li   minnu   jdaħħal   eluf   u eluf kbar ta' liri.  Għalhekk ma nkunux qegħdin ngħinu li jkun hemm an equal playing field kif għandu jkun hemm fissuq modern.

Sur President, ftit tal-ħin ilu l-Ministru Tonio Fenech ta tweġiba li fiha elenkaj li   hemm   kważi   Lm19   miljun,   li   jiġu madwar   €46   miljun,   f'arretrati   ta' kumpens dovut lil dawk li lilhom kienet ġiet esproprijata l-art.  Aħna impenjati assidwament li fil-ħames snin li ġejjin dan l-ammont jiġi indirizzat  sew. Pero`

hawnhekk irrid insemmi l-isforzi sfieqa u   qawwija   li   l-Ministru   Tonio   Borg għamel fl-aħħar għaxar snin biex dan lammont  jitnaqqas   għal-livell   li   huwa llum.   Nixtieq   insemmi   wkoll   il-land arbitration board.     Aħna nemmnu li wasal il-mument li jkun hemm riforma fl-operat   tal-land   arbitration   board, pero` aktar minn hekk fil-liġi li twaqqaf il-bord, biex ikun hemm   inqas dewmien, inqas diskrepanzi ta' valutazzjonijiet,   aktar   oġġettivita`   u aktar tisħiħ tal-bord.   Allura fejn jidħlu sentenzi tal-qrati tagħna, u mhux biss tal-qrati   tagħna,   jien   ninsab   impenjat flimkien   mal-ministru   tal-ġustizzja,   li nagħmlu   r-riformi   meħtieġa   biex   filland   arbitration   board ikun   hemm inqas   dewmien   u   ġustizzja   aktar mgħaġġla.

Irrid nitkellem ukoll dwar ittrasparenza. Waħda mid-deċiżjonijiet li jien ħadt hija li jrid ikun hemm aktar trasparenza u aktar aċċessibilita` talpolicies tad-dipartiment ta' l-artijiet lillpubbliku in ġenerali. Hawnhekk nista' ngħid   li   bħalissa   għaddej   eżerċizzju biex intellgħu aktar informazzjoni fuq il-website  tad-dipartiment.   Hawnhekk irrid   insellem   u   nfaħħar   lill-ħaddiema tat-taqsima għax minkejja l-ftit riżorsi, dawn verament  jagħmlu     l-mirakli   u huma ħaddiema effiċjenti ħafna.     Ilħsieb tiegħi huwa li eventwalment ikun hemm anke pubblikazzjoni   biex   ikun hemm aktar trasparenza  ħalli  dak   li jkun ikun jaf il-policies viġenti x'inhuma. Sur President, id-diskors talPresident semma wkoll l-impenn u lwegħda tagħna li jkun hemm skema biex il-full-time farmers jingħataw titlu aħjar   fuq   ir-raba'   tal-gvern   li   jinsab f'idejhom bi qbiela ħalli jkun jista' jsir investiment biex jintlaħqu livelli ogħla ta'   sostenibilita`.   Nista'   nħabbar   li proprju llum jien u l-Ministru George Pullicino waqqafna working group bejn iż-żewġ entitajiet sabiex dan il-working group  ikun qiegħed ifassal parametri sabiex din il-wegħda tagħna fid-diskors tal-President tkun implimentata fl-iqsar żmien possibbli.

Hemm ħafna affarijiet oħrajn li nixtieq ngħid   pero`   l-ħin   ma   jippermettilix. Hemm ir-riforma fil-liġi tal-VAT u ta' lincome tax biex ikun hemm dak li jien qed insejjaħ effiċjenza ħanina, fejn ilgvern ikun aktar effiċjenti fil-ġbir ta' dak li hu dovut lilu, pero` jkun hemm riforma fil-penali, fil-multi u flimgħaxijiet li jistgħu jiġu imposti billiġi tal-VAT u l-income tax,  ħalli  nuru aktar ħniena u aktar komprensjoni flimpożizzjoni ta' multi, penali u imgħaxijiet.     Hemm   ukoll   il-liġi   tannutara. Flimkien   mal-ministeru   talġustizzja se nagħmlu emendi fil-liġi li tirregola   l-professjoni   notarili   biex   illiġi ssaħħaħ u tirrispetta lprofessjonalita`   tan-nutara. Barra minn   hekk   il-ħsieb   tagħna   hu   li jiżdiedu l-viżitaturi li jispezzjonaw l-atti tan-nutara ħalli l-prinċipji   tal-liġi   jiġu osservati aħjar.

Sur   President,     jien   nixtieq   nagħlaq billi   ngħid   li   d-diskors   tal-President wera   li   dan   huwa   gvern   dinamiku, gvern   enerġetiku   u   gvern   li   għandu viżjoni.  Filwaqt li  ħaddieħor ma wera ebda indiema li jinsab fl-oppożizzjoni, aħna   kburin   b'saqajna   ma'   l-art   u b'umilta` li nkomplu x-xogħol tagħna u nkomplu nġibu lil pajjiżna 'l quddiem flimkien.   Nirringrazzjak.

MR   SPEAKER: Grazzi. Aktar rimarki?  L-Onor. Michael Falzon.

ONOR. MICHAEL FALZON: Sur President,   l-ewwelnett   nixtieq   ngħid prosit   lil   min   kiteb   id-diskors   talPresident, jekk għal xejn għallelokwenza tiegħu.  Nistqarr li kienet lewwel   ġurnata   tiegħi   fil-parlament dakinhar ta' l-10 ta' Mejju, u smajt iddiskors b'ċerta attenzjoni. Per eżempju, tieħu pjaċir tara - u l-bieraħ erġajt   qrajtu   ftit   li   l-qofol   tiegħu huwa li naħdmu flimkien. Tieħu pjaċir tisma'   wkoll   li   l-kooperazzjoni   u   rrispett   reċiproku   huma   l-pedament biex   naffrontaw   b'suċċess   l-isfidi   li għandna  quddiemna.   Imma   mbagħad mingħajr ma trid tgħid:   X'differenza bejn dak li qal l-Eċċellenza tiegħu l-

President ta' Malta u dak li għamel ilgvern meta qabad u daħħal lil Malta lura fil-Partnership for Peace! Hemmhekk   la   kein   hemm   ħidma flimkien, la kien hemm kooperazzjoni u wisq inqas kien hemm   rispett reċiproku.  Lanqas rispett lejn il-Kamra kollha tar-rappreżentanti ma   kien hemm għax ta' min ifakkar li dakinhar li   l-gvern   ħa   dan   il-pass,   din   l-istess Kamra kienet lanqas biss ġiet imlaqqa'.

Ara   kemm   huwa   fidil   id-diskors   talPresident   meta   jgħid   li   huwa   bbażat fuq   dak   li   ġie   mwiegħed   l-elettorat meta l-gvern ħa pass bħal dan mingħajr qatt,   għallinqas fl-aħħar   snin   jekk mhux aktar,     ma kkonsulta lill-poplu fuq pass bħal dan! Tieħu pjaċir tkompli taqra   li   l-gvern   għandu   pjan   għallekonomija - j'Alla jkollu pjan li jagħmel suċċess għax mis-suċċess igawdi kulħadd   -   ibbażat   fuq   riforma   fissistema tat-taxxi. Suppost din, minbarra   li   se   toħloq   aktar   attivita` ekonomika għandha wkoll toħloq aktar xogħol u xogħol aħjar.   Pero` donnu li fuq   it-taxxi,   wara   li   għadda   t-8   ta' Marzu, dak li kien imwiegħed fl-eqqel tal-kampanja elettorali tar mar-riħ.  Ma nafx   jekk   dik   ir-riforma   tat-taxxa   li ntużat   bħala  cavallo   di   battaglia  filkampanja elettorali hijiex se titwettaq jew le. Il-gvern donnu li m'huwiex ċar, u jien ma nistax inkun ċar aktar minnu. Tieħu pjaċir taqra wkoll li l-gvern huwa impenjat   li   jwettaq   politika   li   toħloq aktar  xogħol,   u   skond   l-istess   gvern, xogħol aħjar.

Nawgura   minn   qalbi   lill-gvern   kull suċċess possibbli, għallinqas fejn tidħol l-elokwenza ta' din il-parti tar-rapport, ħalli jekk Alla jrid pajjiżna ma jibqax, kif għadu sal-ġurnata tal-lum, b'waħda mill-aktar rati baxxi ta' nies li jipparteċipaw fid-dinja tax-xogħol. Minkejja li l-wegħda ta' aktar xogħol u xogħol aħjar smajnieha xi darba oħra wkoll,       fejn   tidħol   il-parteċipazzjoni tan-nisa   fid-dinja   tax-xogħol   fil-pajjiżi ta' l-Unjoni Ewropea, pajjiżna qiegħed fil-qiegħ   nett,   xi   ħaġa   li   tgħidha b'dispjaċir.   Wieħed   jieħu   pjaċir   jaqra

wkoll li l-gvern iqis l-edukazzjoni bħala s-sies ta' kollox u li hi l-aqwa għodda biex tgħin u tixpruna lill-poplu tagħna. Lill-gvern   wieħed   jgħidlu   prosit   li   flaħħar donnu li rrealizza dan. Hawnhekk ikun tajjeb li wieħed ifakkar li kien gvern Laburista li minn dejjem kien   favur   u   li   wettaq   edukazzjoni obbligatorja għal kulħadd.

Ta' min ifakkar ukoll li kien ukoll ilPartit   Laburista   u   gvern   Laburista   li għolla l-eta` obbligatorja ta' ledukazzjoni sa 16-il sena. Jien nawgura lill-Gvern   Malti   -   din   forsi   tinstema' stramba   ġejja   minn   membru   ta'   loppożizzjoni - biex f'dan il-qasam ikollu suċċess forsi ma nibqgħux fost l-aħħar nett fl-Unjoni Ewropea kollha, inkużi lmembri ġodda, fejn tidħol l-edukazzjoni meta tqabbilhom mal-miri ta' Lisbona. B'għafsa ta' qalb ngħid li fil-qasam ta' l-edukazzjoni   pajjiżna   jinsab   fost   laħħar   skond   il-miri ta' Lisbona. Hawnhekk għandna track record li ma tantx jagħmlilna ġieħ  mhux biss bħala gvern   imma   wkoll   bħala   pajjiż.   Per eżempju, wieħed minn kull sitt studenti ta'   pajjiżna   jispiċċa   joħorġ   mill-iskola mingħajr   kontroll   effettiv   tal-ħiliet bażiċi - hawnhekk qed nirriferi għallħiliet   bażiċi   u   mhux   għal   ħiliet   li jipparteċipaw f'dinja tax-xogħol speċjalizzata jew teknoloġika - ta' kif jiktbu, jaqraw, jagħmlu somma jew ta' ħiliet bażiċi oħrajn.   Il-parteċipazzjoni fl-edukazzjoni terzjarja ta' pajjiżna hija wkoll fost l-aktar baxxa fil-pajjiżi ta' lUnjoni Ewropea biex ma ngħidx ukoll li f'dak li għandu x'jaqsam ma'  żvilupp u riċerka   pajjiżna   huwa   kważi   noneżistenti.

Rigward is-servizz tas-saħħa lEċċellenza tiegħu l-President ta' Malta jgħidilna li xejn m'hu b'xejn u kollox ġej mit-taxxi tagħna.  Dan huwa kliem sabiħ   immens   u   kollu   minnu,   imma wieħed jixtieq   li   dan   il-kliem   żammu quddiem għajnejh ukoll l-istess gvern Nazzjonalista   meta   f'kull   proġett   li għamel mhux biss spiċċa jtawwal fuq iż-żmien   tat-tkomplija   imma   spiċċa wkoll jonfoq ferm aktar milli suppost.

Donnu hemmhekk il-gvern Nazzjonalista   nesa   xi   jfisser   li   xejn m'hu b'xejn u li kollox joħroġ mit-taxxi tagħna,   għax   kif   qal   tajjeb   hu   kien ħiereġ   mit-taxxi   tagħna   u   ma   kienx kien   qed   iħoss   il-piż   tiegħu   hu.   Sur President, m'għandix ħin nidħol f'dettalji.    Imam wieħed jista' jsemmi diversi proġetti ta' toroq.  Il-bridge ta' Manwel Dimech huwa saga li  donnha qed tersaq lejn tmiemha. U wieħed irid ifakkar ukoll lill-istess gvern Nazzjonalista, li veru xejn m'hu b'xejn, tinsa qatt li dak qed inħallsuh mit-taxxi tagħna l-Maltin u l-Għawdxin.

Fl-istess   diskors -ma   nafx   jekk tidħakx jew tibkix meta tismagħha din - jingħad li l-gvern se jħaddan politika li   biha   se   jgħin   lil   aktar   Maltin   u Għawdxin   isiru   sidien   ta'   darhom. Pero` hawnhekk wieħed bilfors jistaqsi jekk   il-fatt   li   dan   l-aħħar   ingħalqet temporanjament   l-iskema   ta'   l-equity sharing huwiex   parti   minn   din   ilpolitika ġdida tal-gvern Nazzjonalista u ta' kif beħsiebu jgħin lil aktar Maltin u Għawdxin isiru sidien ta' djarhom.  Ma nafx kif fil-kampanja elettorali ngħidu li se ngħinu lill-Maltin u l-Għawdxin isiru sidien ta' darhom imbagħad ftit wara listess   kampanja   elettorali   nispiċċaw biex   skemi   li   huma   intenzjonati   biex jgħinu   lill-Maltin   u   l-Għawdxin   isiru sidien ta' djarhom   jingħalqu   bilkonsegwenza li l-koppji żgħażagħ isibu l-bibien magħluqin ma' wiċċhom.

Punt ieħor li ma stajtx ma nikkummentax dwaru huwa l-kumment jew   riferenza   fl-istess   diskors   talPresident dwar l-iżvilupp ambjentali u dwar il-ħarsien ta' l-ambjent, xi ħaġa li hawn qbil fuqha f'din il-Kamra.  Huwa importanti li nkunu minn ta' quddiem nett fejn jidħol il-ħarsien ta' l-ambjent tagħna f'pajjiż daqshekk żgħir u f'pajjiż li   għandu   daqshekk   bini   u   daqshekk traffiku.  Fid-diskors tal-President issib ħafna kliem sabiħ.    Il-gvern jitkellem fuq l-iżvilupp ambjentali iżda mbagħad fir-realta`   għandna power   stations, inkluż   dik   ta'   Delimara,   li   m'humiex skond  standards  Ewropej.     Jekk   ma

tridx fejn jidħol ħarsien ambjentali, lhekk imsejħa  power station  ġdida ta' Delimara lanqas biss għandha precipitators kif għandha   dik   talMarsa.  Għandna livell ta' tniġġis ta' larja għoli immens biex ma nsemmix ittrabijiet u t-telqa in ġenerali.

F'dan il-qasam wieħed jista' jara wkoll nuqqas ta' ippjanar tal-gvern Nazzjonalista.  Bnejna sptar li fi kliem il-gvern stess huwa  state of the art  u għandu  surface area  ta' soqfa enormi mbagħad   m'għandux solar water heater wieħed   u photovoltaic   cell waħda. Hawnhekk   forsi   nagħtu eżempju lill-gvern u ngħidulu li l-Partit Laburista għandu numru ta' ċentri li mhux   talli   għandhom solar   water heater talli għandu photovoltaic cells li jipprovdu l-elettriku għall-istess ċentri. Barra   minn   hekk   l-isptar   m'għandux sistema effiċjenti għall-ilqugħ ta' l-ilma tax-xita,   xi   ħaġa   li   kienet   u   għadha bażika, xi ħaġa li anke l-kavallieri kienu jaħsbu għaliha.  Pero` Alla jbierek bilpjan   u   bl-iżvilupp   ambjentali   kollu   li jsemmi   dan   il-gvern,   wieħed   isib   li minn dan kollu m'hemm xejn.

Nixtieq   inħares   ukoll   lejn   il-mira   ta' persentaġġ   ta'   enerġija   rinnovabbli. Hawnhekk  ta'   min   ifakkar   li   l-gvern Nazzjonalista kien diġa` għamel mira imma   kif   iħobb   jagħmel,   bħalma għamel fil-qasam tat-turiżmu, l-ewwel jagħmel il-miri mbagħad jibda jitkellem fuq miri realistiċi jew fuq miri riveduti liema miri ġeneralment mhux jogħlew fejn jidħol it-tajjeb imma sfortunatament jogħlew fejn jidħol ilħażin. Sur   President,   xi   ħaġa   li qabbditni d-daħk hija li Alla jbierek ilgvern   jispiċċa   jgħid   li   jrid   iwettaq pjanijiet   ta'   immaniġġjar   ta'   siti   li jaqgħu taħt Natura 2000.   M'iniex se nidħol   f'polemika   imma   ma   nafx   kif wieħed jista'   jibni  disco  f'sit   li   jaqa' taħt Natura 2000.   Peress li dan iddisco kien beħsiebu jesa bejn 4,000 ruħ u 8,000 ruħ ma nafx jekk dan ifissirx li min-Natura   2000   dan   jispiċċax   jiġi Natura   4000! Nixtieq   ngħid   ħafna aktar dwar id-diskors ta' l-Eċċellenza tiegħu l-President ta' Malta imma l-ħin ma jippermettix.  Li nixtieq ngħid huwa dan.   Jekk il-miri kollha li hawn f'dan id-diskors   tal-President   -   u   wieħed jerġa' jikkongratula lil min kitbu għallelokwenza   tiegħu   -   jintlaħqu, jien inkun l-ewwel wieħed li ngħid prosit lil dan il-gvern u nkun l-ewwel wieħed li ngħid   li   għandna   naħdmu   miegħu. Pero` fil-ftit minuti li għamilt nitkellem semmejt   xi   punti   li   meta   tiġi   għallverita` ssib li dawn m'hu qed jirriflettu assolutament xejn.

Qabel nagħlaq irrid nawgura li dan ilkliem   sabiħ   li   fih   id-diskors   talPresident ma jibqax jiġi stmat bil-mod li   ġie   stmat   s'issa. Ma   nistax   ma nirrimarkax   fuq   l-ewwel   kumment   li kien   fih   li   naħdmu   flimkien   fuq   ilkooperazzjoni   u   r-rispett   reċiproku. Hawnhekk wieħed bilfors jistaqsi:  Bilmod li bih mexa l-gvern s'issa fuq ilPFP, bil-mod kif qed jimxi fil-ħatriet u bil-mod   kif   qed   jimxu   b'arroganza f'ċerti istituzzjonijiet fejn il-gvern għad għandu xi forma ta' kontroll, għadna qed nitkellmu fuq li naħdmu flimkien b'kooperazzjoni u b'rispett reċiproku? Jekk hemm xi ħaġa li żgur mhux qed tintwera s'issa, u din wieħed jgħidha b'għafsa   ta'   qalb,   huwa   l-aspett   ta' rispett reċiproku.   Aħna rridu naħdmu flimkien u nħarsu 'l quddiem mhux bilparoli   imma   bil-fatti   jekk   verament irridu li lil dan il-pajjiż nagħtuh dak li jixraqlu   u   nagħtuh   futur   aħjar   minn dak li għandu llum.  Nirringrazzjak.

MR   SPEAKER: Grazzi. Aktar rimarki?   L-Onor. Tonio Borg.

ONOR. TONIO BORG :  Sur President, il-ħabib tiegħi l-Onor. Michael Falzon akkuża lill-gvern li kellu ħafna miri u ma laħaqhomx.   Jista' jkun li minn xi 1,000 mira ma lħaqniex xi waħda jew tnejn   imma   l-miri   l-kbar   naħseb   li lħaqniehom   u   lħaqniehom   b'suċċess. Ridna   nidħlu   fl-Unjoni   Ewropea   u dħalna, ridna nidħlu fiż-żona Schengen u   dħalna   u   ridna   ndaħħlu   l-ewro   u daħħalnieha. Issa   tan-naħa   l-oħra kienu   qalulna   li   ma   kienx   jaqblilna

ndaħħluha għalissa, imma meta raw li konna   se   ndaħħluha   qalulna   li   jekk jitilgħu fil-gvern idaħħluha wkoll u ma jbiddlu   xejn   mill-programm   li   kien hemm dwar  l-ewro.     Jien   naħseb   li aktar l-oppożizzjoni ma laħqitx il-mira tagħha.

Għal snin twal tan-naħa l-oħra kienu jgħidulna li kienu se jirbħu l-elezzjoni ġenerali u dan kienu jgħiduh b'ċerta arroganza.  Niftakar li meta kien hawn il-president   tal-Kummissjoni   Ewropea Jose` Manuel Barroso kien qam il-Kap ta' l-Oppożizzjoni u qallu li s-sena ta' wara kien se jittratta magħhom għax huma kienu se jkunu fuq din  in-naħa tal-Kamra.  Imma jekk jerġa' jiġi lura sSur Jose` Manuel Barroso jerġa'  jsib loppożizzjoni   fuq   l-istess   naħa   talKamra li kienu meta ġie l-aħħar darba. Sur  President,   naħseb   li   dak   li   ġara f'din il-kampanja elettorali - u dan qed ngħidu b'forma ta' kritika u ftit ironija kien spettakolari f'dan is-sens.   Kellna partit li għamilha fatta li kien se jirbaħ l-elezzjoni. Mingħalija xi sena qabel lelezzjoni   wieħed   kiteb   u   qal   li   huwa aktar faċli li Malta tirbaħ lill-Brazil flistadium ta'   Maracana   milli   l-Partit Nazzjonalista jirbaħ il-gvern. Donnu li Malta rebħet fl-istadium  ta' Maracana fl-extra time. Tant kien hemm konvinzjoni li kollox kien fatta u li kien fadal biss kien li jitħabbar ir-riżultat li ma   ndunawx   li   ħaddieħor   kien   qed jaħdem bil-għaqal u kien qed jipproponi, anke fil-kampanja elettorali, proposti pożittivi.

Għalhekk jien nappella lill-Partit Laburista biex mhux kull darba li jitlef l-elezzjoni jwaħħal f'xi ħadd barra millpartit.   Fl-1981 kienu waħħlu fl-indħil barrani   u   fl-2003   kienu   waħħlu   flUnjoni   Ewropea.   Tajba   din!   Mela   lPartit Nazzjonalista ried li Malta tidħol fl-Unjoni   Ewropea,   il-Partit   Laburista ma   riedx,   aħna   rbaħna   l-elezzjoni, imbagħad   qalu   li   minħabba   l-Unjoni Ewropea ma rebħux. Dawn misshom qabżu huma wkoll fuq il-bandwagon ta' l-Unjoni Ewropa. Kellhom   ċans jagħmlu dan għax ir-referendum  wera li   54%   riedu   li   Malta   tidħol   fl-Unjoni Ewropea. Imma l-kap tal-Partit Laburista   xorta   kien   kontra   li   Malta tidħol   fl-Unjoni   Ewropea   minkejja   li 54% kienu qalu li jridu. Anzi qalulna li kien   rebaħ   il-partnership,  u   allura   lPrim Ministru ta' dak iż-żmien iddeċieda   li   jagħmel   l-elezzjoni   ħalli naraw il-poplu   xi   jrid.     Imbagħad   ilLaburisti   li   kienu   vvotaw   mal-Partit Nazzjonalista   favur   l-Unjoni   Ewropea fir-referendum, ivvotaw lill-Partit Nazzjonalista u kellhom telfa elettorali oħra.

Issa din id-darba x'inhi r-raġuni?   Din id-darba hija the power of incumbency. Min jaf Pawlu f'Ħal Safi u Lonzu f'Ħal Balzan x'jaħsbu li hi din il-ħaġa!  Bħal dak   li   qallu   gvern   wieħed   biss   kien hawn, il-gven Nazzjonalista! Kien hawn gvernijiet   oħrajn.   Din   il-power   of incumbency qed tissemma minħabba lMEPA.   Jiġifieri l-Partit Nazzjonalista, Alla jbierek, rebaħ l-elezzjoni minħabba l-MEPA li nafu kemm hemm kritika filkonfront tagħha u ħafna drabi - ġieli ġustament u ġieli anke inġustament jeħel   il-gvern.   Xi   ħaġa   oħra   li   qed tissemma hija li aħna rbaħna l-elezzjoni għax ġibna n-nies minn barra!   Dawn in-nies minn   barra   huma   Maltin reġistrati fir-reġistru elettorali li għandhom dritt li jivvotaw u li jużaw ilfaċilita`   li   tingħata   lil   kulħadd   -   lilLaburisti u lin-Nazzjonalisti -  biex jiġu jivvotaw f'pajjiżna. Kif tista' tassumi li kulmin jaħdem barra minn Malta huwa Nazzjonalist?   Pero`   anke   kieku   dan huwa veru, wieħed għandu dritt li jekk jidher   fir-reġistru   elettorali   jiġi   biex jivvota.

Allura tal-Partit Laburista   minflok iħarsu lejhom infushom dejjem iħarsu lejn xi ħadd   minn   barra   l-partit tagħhom. Naħseb li aħjar jisimgħu ftit lid-deputati   tagħhom   stess   x'qegħdin jgħidu wara t-telfa. Fl-aħħar konferenza   ġenerali   li   fiha   kellhom jaraw min għandu jivvota, jekk hux iddelegati biss jew inkella d-delegati u ttesserati wkoll,  deputat partikolari qal li kellu   aptit   jaqbad   il-karta   tad-

delegati   u   jitlaq   'il   barra.     Issa   dan m'huwiex   delegat   biss   imma   huwa deputat ta' din il-Kamra.   Ieħor qal li jekk jibqa' jara l-klikek jieqaf jaħdem mal-Partit Laburista.  Dawn huma botti u risposti u kontrabotti u kontrarisposti,   u   allura   aħjar   wieħed iħares ftit 'il   ġewwa u mhux lil hinn minnu biex janalizza għalfejn il-Partit Laburista   tilef   l-elezzjoni   għat-tielet darba   konsekuttiva. Naturalment hemm  il-lezzjonijiet   anke   għall-Partit Nazzjonalista.  Aħna konxji tal-fatt li lmaġġoranza m'hijiex   dik   li   kienet   flaħħar   leġislatura.   Pero`   aħna   konxji mill-fatt li l-poplu ta mandat lill-Partit Nazzjonalista   sabiex   jiggverna   bilgħaqal, niggvernaw flimkien u b'konsultazzjoni   imma   xorta   waħda niggvernaw.

Jien   nixtieq   niċħad   ċerti   rapporti   li dehru li bejn l-1996 u l-1998 ma kienx hemm  pairing. Dan   tant   m'huwiex minnu   li   jien   ġbart   l-okkażjonijiet kollha meta ngħata l-pairing  bejn il-11 ta' Diċembru, meta kien hemm l-ewwel votazzjoni,   u   t-22   ta'   April   meta   ġie irtirat   il-pairing. Tirtira   xi   ħaġa   li teżisti,   ma   tirtirax   xi   ħaġa   li   ma teżistix.   Kieku ma kienx hemm pairing ma setax jiġi rtirat.  Fil-fatt kien hemm xi   15-il   darba   fejn   ingħata   l-pairing; f'kull liġi finanzjarja u fl-estimi kollha tal-korporazzjonijiet pubbliċi. Imbagħad wara t-22 ta' April inqala' inċident li bih il-Kap ta' l-Oppożizzjoni ta' dak iż-żmien ġie mġiegħel, kontra lordni tat-tabib, li jiġi f'dan il-parlament għax kienet se taqa' mozzjoni - wara li tat ruling l-iSpeaker - li kien ressaq hu stess. Meta   rajna   li   l-Kap   ta'   lOppożizzjoni   ta'   dak   iż-żmien,   Dr Edward Fenech   Adami,   jinqala'   middar b'ruling ta' l-iSpeaker għax il-gvern insista li għandu jiġi hu fil-parlament biex   iressaq   il-mozzjoni,   naturalment ġie   irtirat   il-pairing. Ilpairing ġie irtirat propjru għax kien jeżisti.  Fil-fatt l-oppożizzjoni   kienet   ħarġet   stqarrija biex   tikkundanna   l-irtirar   tal-pairing. Allura   kif   jista'   jkun   li   issa   jiġu   talPartit   tal-Laburista   jgħidulna   li   ma kienx hemm pairing.

Jien nixtieq nirrispondi wkoll il-kritika li saret fuq il-politika barranija u fuq ilPartnership   for   Peace,   kemm   millOnor. Brincat kif ukoll minn membri oħrajn. Dan l-għaġeb kollu għax dħalna fi   programm   li   m'huwiex   tan-NATO! Il-Partnership   for   Peace  m'hijiex   tanNATO imma hija man-NATO.   Fil-fatt jeżisti  partnership   council  li   fih   ikun hemm il-membri tan-NATO u l-membri li m'humiex fin-NATO imma għandhom programm ta'  partnership.   Issa f'dan il-famuż programm tal-Partnership for Peace,  li   qalulna   li   minħabba   fih,   se nitilfu   n-newtralita`,   eċċ.   eċċ.,   fih hemm r-Russja   u   l-Belorussja.     Issa biex inkunu kawti ejja ngħidu li din hija ħabiba tar-Russja.  L-Isvizzera li huwa pajjiż mhux biss newtrali imma huwa newtralizzat mill-potenzi kbar ta' dak iż-żmien   qiegħda   fil-Partnership   for Peace ukoll.

Allura   x'għandha   speċjali   din   innewtralita`   tagħna   biex   ma   nistgħux nidħlu fil-Partnership for Peace?!    Ilkritika   ma   kenitx   fuq   il-metodu.   Ilkritika kienet prinċipalment fuq il-fatt li dħalna   fil-Partnership   for   Peace. Imbagħad ingħad ukoll li l-parlament kien   għadu   ma   ltaqax. Mela   biex toħroġ mill-Partnership for Peace tista' ma   tlaqqax   il-parlament,   pero`   biex terġa' tidħol fil-Partnership for Peace trid   tlaqqa'   l-parlament.   Dawn   huma deċiżjonijiet li l-gvern ħa bħala konsegwenza wkoll ta' sħubija fl-Unjoni Ewropea u ta' problemi li kienu qed jinqalgħu minħabba l-fatt li ma konniex fil-Partnership for Peace.  U allura ma kienx   qed   ikollna   aċċess   għal   ċerta informazzjoni   li   kienet   tingħata   lillministri kollha ħlief lill-ministru Malti u lill-ministru   Ċiprijott   tad-difiża   u   ġieli ta' l-affarijiet barranin.

L-Onor. Brincat qal ukoll li donnu li se nsegwu politika barranija tradizzjonalista mingħajr   viżjoni   u avventura, u dan wara xahrejn li  ilna fil-gvern.     Issa jien irrid infakkar li lprogramm elettorali   huwa   programm ta' ħames snin jiġifieri huwa programm

li   se   jitwettaq   fuq   medda   ta'   ħames snin.  Jien naċċetta kritika li f'għeluq ilħames   snin   tgħidli   li   minnu   tkun wettaqt 85%, 95% jew 100%,  imma ma jistax ikun li wara xahrejn u wara sitt seduti fil-parlament wieħed jibda jgħid x'se nagħmlu fuq din u x'se nagħmlu fuq l-oħra.   Pass wara pass - naħseb li din   hija   frażi   li   l-oppożizzjoni   ġieli semgħetha qabel - sejrin inwettqu t353 inizjattiva li għandna fil-programm elettorali. Qalu   wkoll   li   l-politika barranija   ssemmiet   ftit. Issemmiet biżżejjed   biex   tagħti   direzzjoni   lil pajjiżna għall-futur li aħna se nużaw issħubija tagħna fl-Unjoni Ewropea imma se nużawha bħala pajjiż Mediterranju. Mhux   ta'   b'xejn   li   l-ewwel   viżta   li għamilt   barra   minn   Malta   kienet proprju   fil-Libja   u   mbagħad   fl-Eġittu. Dan sar biex nuru - dan kien messaġġ politiku   wkoll   li   xejn   m'hu   se jnaqqsilna mir-relazzjonijiet tagħna mal-ġirien tagħna.

Per   eżempju,   il-ġimgħa   d-dieħla   se jiltaqa'   f'Malta   l-kumitat   tal-United Nations fuq id-drittijiet tal-Palestinjani. Dan għamilnieh u se nkomplu nagħmluh għax jidhrilna li minkejja li aħna qegħdin fl-Unjoni  Ewropea,  fuq din il-kwestjoni -fil-fatt hemm opinjonijiet diverġenti fl-Unjoni Ewropea   stess   se   nkomplu   bilpolitika tagħna li nkunu rapporteur ta' dan   il-kumitat   tal-Ġnus   Magħquda   u nieħdu   sehem   attiv   sal-punt   ukoll   li nospitaw lil dan il-kumitat f'Malta.   LOnor.   Brincat   qalilna   li   donnu   li   lEwropa u l-pajjiżi ta' l-EwroMediterran   biss   jeżistu   u   nsejna   lirRussja, lill-Ġnus Magħquda u postijiet oħra.     Dan   m'hu   veru   xejn,   anzi   filkonfront tar-Russja nista' nħabbar li fl4 ta'   Ġunju   ġej   il-viċi   ministru   ta'   laffarijiet barranin Russu proprju sabiex naraw   kif   nistgħu   nżidu   l-kummerċ bejn iż-żewġ pajjiżi u kif nistgħu nżidu l-kooperazzjoni   politika   ma'   pajjiż   li huwa wieħed mill-akbar fid-dinja, anke jekk forsi   m'għadux  superpotenza kif kienu  jaħsbu   qabel.   Pero`   dan   huwa pajjiż importantissimu fil-fora internazzjonali u din ir-rabta speċjali li għandna mar-Russja rridu nikkoltivawha.

L-istess   ngħid   għall-Ġnus   Magħquda. Mhux   biss   ġej   il-kumitat   tal-Ġnus Magħquda tad-drittijiet tal-Palestinjani imma wkoll beħsiebna - mingħajr ħafna preżunzjonijiet   u   mingħajr   ma   naraw kbir   nressqu   proposti   konkreti   filĠnus Magħquda sabiex aħna nuru li għalkemm aħna pajjiż żgħir, moħħna m'huwiex żgħir.   Fil-fatt   ftit   qabel   lelezzjoni   l-predeċessur   tiegħi   kien ħabbar   -   jien se   nkompli   fuq   din   linizjattiva - li naħdmu biex l-użu ta' tfal bħala suldati fil-gwerer jiġi kkonsidrat bħala reat kontra l-umanita`.   Naħseb li din hija inizjattiva li nistgħu nipproponu ma' pajjiżi oħrajn.

Jien ma fadallix ħin għax kieku għandi ħafna aktar xi ngħid imma nittama li lftit   kummenti li għamilt jgħinu wkoll lill-oppożizjzoni fl-analisi tat-telfa tagħha   bħalma   jgħinu   lilna   fl-analisi tar-rebħa elettorali tagħna. Nirringrazzjak.

MR SPEAKER :   Grazzi.   Infakkar li loppożizzjoni għandha ħin sat-8.30 p.m. meta   mbagħad   ikun   skadielha   l-ħin biex   l-aħħar   nofs   siegħa   tkun   għallgvern.  Aktar rimarki?  L-Onor. Charles Mangion.

ONOR. CHARLES MANGION : Sur President,   kien   opportun   li   nkun hawnhekk  u   nisma'     lill-Onor.   Tonio Borg   jitkellem   għax   dan   serrħilna moħħna u assigurana li t-353 wegħda li ppropona   l-Partit   Nazzjonalista   se jitwettqu.  Ta' min jgħid li s'issa, kemm ilna   li bdejna   l-parlament,   inkisru madwar sitt wegħdi.       Id-diskors talPresident   -   l-Onor.   Borg   ma   tantx tkellem dwaru, forsi minħabba l-ħin huwa  pożittiv   u   fih   ħafna   diskors   u xewqat   sbieħ.   Pero`   l-eżitu   u   limplimentazzjoni   ta'   dan   il-programm wieħed   irid   jarah   fil-konfront   u   filperspettiva   tar-realtajiet   li   qegħdin jiġru f'pajjiżna, realtajiet li huma ħafna 'l bogħod bejn dak li ntqal mhux biss mill-Eċċellenza Tiegħu l-President

imma wkoll mill-Prim Ministru immedjatament wara l-elezzjoni.

F'paġna   3   tad-diskors   tal-President jintqal li -

'Il-qofol hu li naħdmu flimkien. Il-kooperazzjoni u r-rispett reċiproku huma l-pedament biex naffrontaw   b'suċċess   l-isfidi   li għandna quddiemna.'.

Kliem il-President ipoġġi lkooperazzjoni u r-rispett reċiproku fuq quddiem.     Jien   ngħid   li   l-ewwel   trid tibda   mir-rispett   reċiproku   mbagħad wieħed   jasal   għall-   kollaborazzjoni. Jien   tgħallimt   li   l-kollaborazzjoni   ma tfissirx li wieħed jgħid ħaġa u n-naħa loħra   tgħid   iva. Il-kollaborazzjoni tfisser li naħa jkollha opinjoni, in-naħa l-oħra jkollha l-opinjoni tagħha u jekk insibu grounds komuni   fl-interess pubbliku biex inservu lill-poplu - wara kollox   l-obbligu   primarju   ta' kull wieħed   minna   hawnhekk   huwa   li nservu   u   nagħmlu   l-aħjar   fl-interess pubbliku -b'rispett reċiproku u b'rispett   lejn   il-pajjiż, immexxu   laffarijiet 'il quddiem.  Nista' ngħid li loppożizzjoni tkun disposta li bil-kritika kostruttiva   li   tagħmel   fid-dawl   talpolicies li tfassal u fid-dawl tal-politika soċjalista demokratika   li tħaddan flimkien mal-partiti soċjalisti li hemm fl-Unjoni Ewropea tasal biex tikkollabora.

Sur President,  x'ġara   f'dawn   l-ewwel ġimgħat? Mill-elezzjoni sal-lum intwera xi rispett min-naħa tal-gvern? Riċentement qrajt kif il-Prim Ministru għajjar lill-kummissjoni elettorali minħabba dak li hu iddeskriva bħala riżultat   falz. Safejn   naf   jien -hawnhekk hawn sieħbi l-Onor. Michael Falzon   li   jista'   jikkonferma   dan   -   ilftehim ta' kif sar it-tibdil kostituzzjonali kien   hemm   qbil   sħiħ   fuqu   u   dak   ilftehim   irrispekkja   ruħu   fl-elezzjoni. Fejn qabel il-gvern Nazzjonalista kellu 13,000   maġġoranza   illum   għandu

1,500, lanqas kwota, imma ovvjament mhux se tagħtih terz ta' membru imma trid tagħtih membru sħiħ, u dak kien laġġustament   li   sar. Bit-tibdil li għamilna assigurajna li lproporzjonalita` tiġi rispekkjata. M'hawn xejn perfett, imma naħseb li wara   li   kien   hemm   qbil   u   ftehim inizjalat   u   ffirmat   ma   jiġix   jingħad   li dak huwa riżultat falz.   Nitkellmu fuq il-kollaborazzjoni u l-Onor. Tonio Borg semma l-PFP.  Infakkru li  hu għarrafni biss immedjatament wara l-elezzjoni  li l-gvern iddeċieda li jidħol fil-PFP.  Meta staqsejtu   jekk   kienx   qed   jikkonsulta kien qalli li d-deċiżjoni kienet ittieħdet u  sempliċement   kien   qed   jinformani. Jien irringrazzjajtu imma missni għedtlu li seta' ma jinformani xejn għax l-għada kont naqra mill-gazzetti. Jekk dan huwa l-istil tar-rispett reċiproku li se   juri   l-gvern   allura   naħseb   li   laffarijiet iridu jinbidlu xi ftit.

Sur President, ma nistax ma nirriferix għar-ruling li tajt inti fuq il-mistoqsijiet parlamentari.     Nifhem li kull wieħed minna   għandu   r-responsabilita`   kif jimposta l-mistoqsija u kif jista' jagħmel   mistoqsijiet   supplimentari   u nispera   li   dak   il-messaġġ   li   tajt   li naġixxu b'responsabilita` jeħduh ukoll il-membri   tal-gvern   u   l-ministri   talgvern li ma jagħmlux bħalma għamlu fil-leġislatura li għaddiet   li   ħafna mistoqsijiet jirrisponduhom billi jgħidu 'Risposta   tingħata   f'seduta   oħra'   u jgħaddu   x-xhur   sakemm   jagħtuk   irrisposta meta   l-mistoqsijiet   ikunu, skond  Standing Order 26,   fl-interess pubbliku u fuq il-fatti.  Li wieħed jitlob iżjed ħin biex tinġabar l-informazzjoni naċċettawha,   imma   li   jgħidulna   li risposta tingħata f'seduta oħra mingħajr   ma   qatt   tingħata   risposta naħseb li la huwa rispett lejn din ilKamra u wisq inqas lejn il-pubbliku.

B'rispett reċiproku li jixtieq ilPresident taf x'kont nippretendi.  Kont nippretendi min-naħa tal-gvern Nazzjonalista   li d-deċiżjonijiet tattribunal   kontra   l-inġustizzja,   li   kien kappeġġjat mill-Imħallef Farrugia

Sacco u mingħalija fl-aħħar żmien kien ikkappeġġjat mill-Imħallef Mallia, favur nies li batew inġustizzja snin ilu, jiġu rispettati   u   jiġu   mwettqa.   Dawn   ma kenux deċiżjonijiet li ħadhom il-Partit Laburista u allura wieħed jista' jgħid li huma preġudikati,   imma   kien   hemm tribunal indipendenti kkappeġġjat minn  imħallef.     Il-liġi   tobbliga   li     lkriterji   kollha   taż-żewġ   naħat   ikunu osservati u implimentati.   Jekk ikollok deċiżjoni favur xi ħadd li m'għandux ilħbieb u m'għandux il-kuntatti,  dik iddeċiżjoni favur tiegħu għalfejn ma tiġix implimentata?   Dawn saret inġustizzja magħhom   u   naħseb li r-rispett reċiproku kien jitlob li jsir dan.   Min għandu l-kuntatti ħa somom kbar ta' flus b'xi mod jew ieħor;  jew għax kien vittimizzat   jew   għax   kien victim   of crime.

Ir-rispett   reċiproku   -   l-ewwel   irid jiżviluppa dan u mbagħad naslu għallkollaborazzjoni - ifisser ukoll li x-xandir nazzjonali ikun veru xandir nazzjonali li jagħti   skop   lill-partiti   politiċi   kollha. Ma rridux ninsew li x-xandir nazzjonali huwa mezz ta' komunikazzjoni mħallas minn   flus   il-poplu u allura dan m'għandux   ikun   l-istrument   tal-Partit Nazzjonalista. Madankollu   x-xandir nazzjonali għadu qiegħed jintuża bħala għodda oħra tal-Partit Nazzjonalista u mhux tal-gvern.   Li kieku jintuża millgvern ikun qiegħed jintuża fl-interess tal-poplu Malti kollu imma dan qiegħed jintuża għall-Partit Nazzjonalista. Dan nistgħu narawh anke mill-mod ta' kif jiġu mmexxija l-programmi u anke bilmod ta' kif ġew imwarrba ħafna millħaddiema   li   kienu   jaħdmu   fix-xandir minkejja l-kapaċitajiet tagħhom.  Jiena ngħid   li   jekk   ma   nindirizzawx   ilproblema tax-xandir u ndaħħlu l-fiduċja fix-xandir   nazzjonali   minn   issa,   ħalli nippreparaw   ambjent   aħjar   għallelezzjonijiet   li   jmiss,  żgur   li   r-rispett reċiproku  li   semma   l-President   jibqa' biss fuq il-karta, liema karta tisfar wara ħames snin  u   nerġgħu   nistennew   ilħames snin ta' wara ħalli forsi nerġgħu nibdew nitkellmu fuq ir-rispett reċiproku.

Ir-rispett reċiproku jfisser li l-ħaddiema fil-korporazzjonijiet   u   fl-entitajiet   fejn il-gvern għandu fihom xi interess ma jiġux diskriminati bl-aktar mod sfaċċat. Dawn   il-ħaddiema   jiġu   diskriminati mhux minħabba l-inkompetenza tagħhom,  mhux minħabba li jagħmlu xxogħol   ħażin   jew   minħabba   li   jkunu naqsu   mid-dmirijiet   tagħhom   imma sempliċement għax xi ħadd li għandu larroganza politika jgħid li hu jikkmanda u ħadd ma jindaħallu f'dak li jagħmel, forsi għax ikollu l-appoġġ ta' xi ministru jew   inkella tal-Partit Nazzjonalista.  Naturalment jien mhux qed ngħid li l-Prim Ministru jaf b'dawn l-affarijiet. Personalment għandi fiduċja fil-Prim Ministru għax għamilna s-snin naħdmu flimkien meta hu kien lispeaker  ta' din il-Kamra u jiena kont id-deputy   speaker, u   nista'   ngħid   li kienu   snin   ta'   esperjenza   sabiħa. Nerġa' ngħid li ma naħsibx li l-Prim Ministru   jkun   jaf   b'dawn   il-każijiet kollha, pero` ngħidlu li dawn l-affarijiet diġa' seħħew.  Rajniehom iseħħu wkoll f'banek ewlenin li l-gvern kellu interess fihom.   Għaldaqstant huwa importanti li dawn l-affarijiet ma jitħallewx isiru.

Sur   President,   xi   ngħidu   mbagħad għall-ħatriet fil-bordijiet tal-gvern?   Ilwegħda   258   -   mit-300   wegħda   li għamel   riferenza   għalihom   l-Onor. Tonio Borg - titkellem fuq il-ħatriet filbordijiet.  Madankollu l-ħatriet saru bladdoċċ   u   l-kriterji   tal-ħatriet   kienu dawk   bl-inklinazzjoni jew alleanzi politiċi. Dawn   l-affarijiet   mhux   qed ngħidhom jien bħala Charles Mangion imma ntqalu minn ħaddieħor. Hawnhekk għandi news letter imsejħa 'GRTU   news   string'   fejn   il-GRTU tikkritika lill-gvern fuq dawn l-affarijiet. Fil-fatt il-Prim Ministru   Lawrence Gonzi kien wiegħed   lill-GRTU -hawnhekk   qiegħed   nikkwota   mit-text Ingliż ta' din in-news letter - li peress li din   il-union kienet  a   social   partner, kienet se tieħu sehem fil-konsulti għallħatriet   li   kellhom   isiru.     Mhux   hekk biss   imma   setgħu   jitfgħu   wkoll   innomini   tagħhom. Il-GRTU   qalet   li

jiddispjaċiha tinnota li ma saret l-ebda konsultazzjoni mal-GRTU u lanqas ma ngħatat l-iċken opportunita` f'dawn ilħatriet   minkejja   l-wegħda   elettorali 258.

Din in-news letter  nista' npoġġiha fuq il-mejda tal-Kamra.  U allura llum mhux biss   m'humiex   juru   rispett   reċiproku lejn l-oppożizzjoni imma lanqas m'huma   juru   rispett   lejn   is-social partners.  Dan meta l-ewwel għajta taddiskors tal-President kienet dik li rridu naħdmu flimkien.     Mid-dehra   dan   ilkliem sabiħ jgħodd biss għall-opening tal-parlament ħalli kollox jidher sabiħ u mbagħad bil-fatti nagħmlu bil-maqlub. Sur President, illum spiċċa ż-żmien talwegħdi u ż-żmien li nipproġettaw ħafna affarijiet.   Qisna  l-ewwel ngħidu ħafna affarijiet u   mbagħad   wara   donnu jiddispjaċina li nkunu wegħdna dawk laffarijiet.  Dak li nwiegħdu jrid ikun flinteress   tal-poplu   u   mhux   fl-interess tiegħi jew ta' sħabi.  Għalhekk jekk dak li jiġi   mwiegħed   ma   jitwettaqx,   loppożizzjoni trid tagħmel dmirha sabiex tipproteġi lill-poplu.

Dan  isir   billi   l-oppożizzjoni   tikkritika bil-qawwi   fejn   il-gvern   ikun   qiegħed jonqos   minn   dmiru   għax   dak   huwa wieħed mill-obbligi primarji li għandha l-oppożizzjoni lejn il-poplu. Loppożizzjoni   trid   tagħmel   il-kritika tagħha sabiex iżżomm lill-gvern  on its toes.   Issa ma jfissirx li jien m'għandix obbligi oħra li naqbel ma' xi proġett, liġi jew idea li tkun se tagħmel il-ġid lill-poplu   Malti   u   li   hija   ta'   ġid   flinteress pubbliku.  Anzi aħna għandna l-obbligu li nappoġġjaw   dawn   laffarijiet   li   jkunu   ta'   ġid   għall-poplu. Naturalment dan l-obbligu eżerċitajnieh   f'dan   il-parlament. Isservizzi   finanzjarji   kibru   u   fjorixxew għax kien hemm ir-rispett reċiproku u għax il-gvern, b'serjeta` ikkonsulta ma' l-oppożizzjoni.     Anke   fil-preparazzjoni tal-liġijiet kien hemm l-input  taż-żewġ naħat.   Dan sar għax ftiehemna li fuq affarijiet li m'hemmx   kwestjonijiet politiċi jew ideoloġiċi fuqhom, nistgħu nimplimentawhom bl-aħjar mod possibli.

Din hija r-responsabilita` pubblika. Issa ma   jfissirx li biex   niftiehemu   u nikkollaboraw   mal-gvern,   dan   se   jiġi fuqna jagħti l-ordnijiet u aħna, bħala oppożizzjoni,   nobdu   kollox   u   ngħidu signor   si għal   kull   ħaġa   li   tingħad. Dawn l-affarijiet illum lanqas fiż-żwieġ m'għadhom iseħħu, aħseb u ara kemm se   jsiru   fil-politika. Id-diskors   talPresident   jagħmel   riferenza   qawwija għall-qagħda   ekonomika   ta'   pajjiżna. Fil-fatt   qalilna   li   hemm   bżonn   li   lekonomija   tiżviluppa   għall-ġid   talpajjiż.  Ċertament din m'hijiex xi ħaġa li ma tistax ma taqbilx magħha, pero` f'dak li jiżviluppa u jseħħ wieħed ikun irid jistaqsi jekk dak li kien qal il-gvern qabel   l-elezzjoni   kienx   minnu   jew inkella   kienx   hemm   xi   affarijiet   li nżammew   moħbijin.     Hawnhekk   ma nistax   ma   nagħmilx   riferenza   għallbulettin li għamel il-ministru tal-finanzi dwar il-performance ekonomika.

Il-ministru qalilna li matul din is-sena kien qiegħed jistenna żvilupp ekonomiku reali li jaqbeż it-3%.   Minnaħa   tiegħi   nagħti   l-appoġġ   kollu sabiex dan iseħħ għax din tkun ta' ġid għall-ħaddiema u għall-familji tagħhom.  Imma meta mbagħad tara li qed jipprospetta li jkun hemm dan liżvilupp,   qalilna   wkoll   li   s-sena   li għaddiet kien hemm żvilupp ta' 3.8% f'termini reali.  Qalilna li issa li l-Mater Dei   tħallas,   l-ispiża   kapitali   tal-gvern naqset ukoll.  Barra minn hekk niftaħru wkoll   li   hemm   €815-il   miljun   bħala fondi   li   ġejjin   mill-Unjoni   Ewropea. Mela għandek żvilupp ekonomiku li se jrendilek dħul finanzjarju tajjeb, għandek   in-nefqa   kapitali   li   suppost għandha tkun inqas u għandek ukoll €815-il miljun ġejjin mill-Unjoni Ewropea.  Din kienet xi ħaġa prevista għax smajnieha wkoll fil-wegħdi li saru fil-budget  għas-sena   2008   u   anke   filmanifest elettorali.

Allura   m'hijiex   xi   ħaġa   stramba   li ladarba   l-finanzi   jinsabu   fis-sod,   l-

ewwel   ħaġa   li   nagħmlu   tkun   dik   li naqtgħu l-equity sharing scheme?!  Din saret   bla   avviż   u   n-nies   li   marru japplikaw sabu l-iskrivan ma' wiċċhom jgħidilhom li din l-iskema m'għadhiex titħaddem. Ħarġet   fuq   il-media u mbagħad   qalu   li   se   jirranġawha. Qalulna li din l-iskema twaqqfet għax spiċċaw il-flus.  Allura meta għamlu din il-wegħda   fil-budget m'għamlux   lallokazzjoni   ta'   dik   is-somma   fuq medda ta' sena?    Mela aħna l-budget nagħmluh   xahar   b'xahar?! Sur President, il-gvern waqqaf ukoll b'mod immedjat is-sussidju fuq il-galleriji ta' linjam.     Issa   din   kienet   waħda     millmiżuri li kienet ittieħdet sabiex nikkonservaw il-galleriji ta' l-injam.  Kif nafu għandna   ħafna postijiet li għandhom il-galleriji ta' l-injam u bosta familji ma jkunux jifilħu jirranġawhom għax ikunu jqumu.

Għaldaqstant kienet xi ħaġa tajba li lgvern kien qed jagħti din l-għajnuna. Imma llum din l-għajnuna twaqqfet.  Ilgvern waqqaf ukoll is-sussidju fuq ilħobż.     Din   ma   kenitx   fil-wegħdi   talmanifest elettorali.     Qed   ngħidu   li   lprezzijiet   għolew   u   li   s-sussidju   talħobż se jieqaf.  Issa nafu li l-ħobż huwa wieħed mill-istaple foods għallmaġġoranza   tal-familji   tagħna. Dan huwa fatt   rikonoxxut.     Il-familji   li   laktar għandhom  income  baxx huma laktar familji li jallokaw parti mid-dħul tagħhom għal dak li huwa ikel.  Allura dan l-element se jimpatta fuq numru ta' familji li l-income tagħhom jinsab bejn il-middle and middle to low.   U minn dawn il-familji hemm numru sostanzjali.  Imma minkejja l-wegħda li l-finanzi huma fis-sod, minkejja li qalu li l-ekonomija   se   tibqa'   għaddejja b'żieda ta' 3% u minkejja d-dħul kollu ta'   flus   li   se   jkunu   ġejjin   mill-Unjoni Ewropea,   hawnhekk   qed   naraw   li   lgvern qiegħed jieħu ċerti miżuri sabiex iqaċċat mill-ispiża kurrenti tiegħu.

Kien   ukoll   għalhekk   li   rajna   din   ilkwestjoni fuq is-sussidju tal-ħobż. Għandna wkoll it-tneħħija ta' l-iskema tar-rebate li l-gvern kien qed jagħti lil dawk li jixtru appliances energy saving. L-ewwel noħorġu b'din il-miżura ħalli nħeġġu lin-nies sabiex jixtru appliances li jaħlu inqas ilma u inqas konsum ta' enerġija   -   ħaġa   tajba   u   kienet   bdiet tagħti   riżultati tajbin   imbagħad nispiċċaw biex inneħħuha. Din x'politika hi?   Allura kif meta qegħdin nimmiraw   li   nilħqu   ċerti   miri   flambjent, nispiċċaw naqtgħu l-għajnuna lil min   kien   qed   jixtri   dawn   lappliances?! Sur President, jiena kont qiegħed nistenna li waħda mill-miżuri li l-gvern   kien   se   jibda   jaħdem   fuqha kienet   li   jestendi   l-għajnuna   ħalli nħeġġu lin-nies imorru għallphotovoltaic. Din hija xi ħaġa li nistgħu nagħmluha peress li għandna tant bjut mikxufin u tant għandna   xemx. Naħseb li x-xemx hija l-unika ħaġa li għandna b'xejn u din hija aħjar millgħajnuna ta' l-Unjoni Ewropea għax ma rridu   nagħtu   xejn   lura.   Għandna   laspett tar-riħ imma dik hija kwestjoni oħra. Għalhekk kont qed nistenna li lgvern se jibda jippjana ħalli jara kif se jestendi din   il-miżura   peress   li   qed jgħid   li   l-finanzi   huma   fis-sod   u   li   lekonomija miexja 'l quddiem.

Sur President, il-gvern kien ġie mwiegħed ukoll tnaqqis  fl-ogħla   rata tat-taxxa.   Din kienet wegħda qawwija min-naħa   tal-gvern. Issa   l-gvern suppost jinsab konvint mill-miri tiegħu, imma mbagħad smajna  l-kumment   li għadda l-Ministru tal-Finanzi, fejn dan qal li dik il-wegħda m'hijiex mnaqqxa fil-ġebel.   Jiġifieri dik il-wegħda jistgħu jagħtuha u jistgħu ma jagħtuhiex.  Kont nifimha li kieku qal li din il-wegħda se tidħol   aktar   tard   jew   li   se   tidħol gradwalment. Madankollu   wieħed hawnhekk daħħal id-dubju bejn il-kliem u   l-fatti,   inkluż   il-kliem   li   hawn   fiddiskors tal-President. F'paġna minnhom insibu l-President jgħidilna li se jkun hemm tnaqqis fit-taxxa, tnaqqis fl-income   tax,   inċentivi   sabiex   iħajru aktar nisa jidħlu fid-dinja tax-xogħol u li se jneħħu   t-taxxa   fuq   il-wirt. Tissemma wkoll it-taxxa tat-tluq ta' lajru,   it-taxxa   tal-credit   cards,  it-taxxa tat-television,  it-taxxi  fuq   il-karozzi,   l-

eżenzjoni tad-dħul ta' parti min-nefqa ta' l-anzjani, tal-persuni b'diżabilita` u tal-familji tagħhom   fuq   is-servizzi residenzjali   privati   u   l-eżenzjoni   mittaxxa tad-dħul fuq il-kera ta' proprjetajiet li għandhom kirjiet residenzjali kontrollati. Mela hawnhekk rajna diversi  commitments imma   minflok   inżiduhom   spiċċajna nnaqqsuhom!

Sur President, meta tanalizza x-xewqat espressi   fid-diskors   tal-President   u   lfatti kif qegħdin javverraw u tisma' lillgvern jgħid li l-finanzi huma fis-sod, u mbagħad tara l-miri li qed jistabilixxi wieħed   jistaqsi:   Imma   l-gvern   qed jemmen fihom jew inkella qed jgħidhom   għax   jaqbillu   jgħid   hekk politikament, u   mbagħad jagħmel xi ħaġa totalment differenti   minn   dik   li jkun   qal? Pajjiżna   għandu   l-isfidi quddiemu, kif wara kollox għandhom ukoll  pajjiżi   oħra.     Il-Ġermanja   huwa wieħed   mill-aktar   pajjiżi ta' min jammirah għal mod serju li bih jaħdmu sabiex   isolvu   l-problemi   li   jkollhom. Waħda  mill-problemi   li   kellu   dan   ilpajjiż kienet il-mod ta' kif kienu niżlu lexports. L-industrija tal-manifattura ta' dan   il-pajjiż   hija   waħda   mill-aktar industriji b'saħħitha fid-dinja, madankollu din kienet sejra lura u dan kien   ammettieh   il-gvern   Ġermaniż stess meta tkellem mal-partijiet soċjali u ammetta li għandu dik il-problema. Ara hawnhekk ma nagħmlux hekk.

Hawnhekk noqogħdu ngħidu li l-finanzi huma  fis-sod,   li   l-ekonomija   qiegħda tikber   u   li   l-affarijiet   sejrin   tajjeb   u mbagħad nibdew innaqqsu minn hawn u naqtgħu minn hemm.  Żgur li din hija kontradizzjoni fil-politika.   Barra minn hekk, meta nkunu qegħdin nittrattaw it-tkabbir   ekonomiku   minn   sena   għal sena nkunu rridu nagħmlu ġudizzju fuq it-toroq li rridu naqbdu 'l quddiem, fuq l-ekonomija   u   fuq   l-iżviluppi   tagħha. Jekk   wieħed   iħares   lejn   l-iżvilupp ekonomiku tas-sena li għaddiet, skond l-istatistika   nsibu   li   dan   kien   akbar minn 3.8% f'termini reali.  X'ħin tidħol fil-fond ta' l-istatistika ssib li fl-iżvilupp ekonomiku kien hemm xaqliba - issa mhux qed ngħid li huwa ħażin, ħalli ma niftehimx   hekk   għax   dan   kien   qed jagħti l-kontribut - fejn f'settur ieħor importanti   ħafna   sabiex   l-ekonomija tagħna tkun sostenibbli, dan l-iżvilupp m'avverrax ruħu.   Ħalli nispjega ruħi aħjar.

Meta wieħed iħares   lejn   l-iżvilupp   li kellna   fl-2007   u   jqabblu   ma'   dak   li kellna fl2006   isib li t-tkabbir ekonomiku fl-2007 kien xprunat primarjament mill-konsum privat. Wieħed   jgħidli:   Imma   din   xi   ħaġa ħażina?   Le.   Imma   min-naħa   l-oħra għandek qasam importanti  ħafna, dak ta' l-export tas-servizzi u tal-prodotti, li jagħtik   pedament   aktar   sod   għallekonomija tiegħek. Kulħadd f'kull pajjiż jgħidlek, m'hemmx   għalfejn tkun professur ta' l-ekonomija, li l-iktar ħaġa importanti   bjiex   ikollok   ekonomija sostenibbli   u   tikber   iktar   huwa   li   lexports   tiegħek   tas-servizzi   u   talprodotti jissaħħu. Dak huwa l-element l-aktar   importanti,   u   l-konsum   privat ikun konsegwenzjali ta' dik issitwazzjoni.   Għalliex?   Għax   jekk   ilħaddiema għandhom aktar qligħ u ma jkollhomx tassazzjoni qawwija li tassorbilhom parti mill-purchasing power  effettivament ikollok il-konsum. Imma hawnhekk il-konsum privat, kif jirriżulta   mill-istatistika,   kien   xprunat mid-dejn   individwali.   U   mhux   dejn għad-djar, għax matul is-sena 2007 dak naqas. U llum qed naraw l-effett tiegħu għax fl-industrija tal-ġebel qed naraw aġġustamenti fil-prezzijiet.

Per eżempju, il-credit għall-manifattura ħalli   jkun   hemm   aktar   investiment f'dan is-settur ma żdiedx matul is-sena 2007.  Effettivament irriżulta li filwaqt li fl-2006 l-investiment produttiv dirett ikkontribwixxa 3%   lejn it-tkabbir ekonomiku, matul l- 2007 dan l-istess investiment ikkontribwixxa biss 0.3%. Skond l-istatistika uffiċjali wkoll insibu li   fl-2006   l-esportazzjoni   kkontribwiet 10%,   filwaqt   li   fl-2007   kellha   effett negattiv   ta'   0.6% fuq   it-tkabbir ekonomiku. Dan ifisser li effettivament

matul fmatul l-2007 kellna l-effett li lkotribut fl-esportazjoni f'termini reali mhux nominali għax żdiedu l-prezzijiet - kien wieħed negattiv. U allura qed jiġi rifless li fl-2006 kellna  export  qawwija minn industrija ewlenija. Matul l-2007 kien hemm ċerti elementi ta' tnaqqis f'dik   li   hija   l-esportazzjoni   tagħha   li llum għadu għaddej. Dan ġara minħabba   l-effett   globali.   Jiena   ma rridx nidħol   fil-kwestjoni   ta' lST Microeletronics. U hawnhekk se ngħid pubblikament li hemm bżonn li lil din lindustrija   nagħtuha   kull   għajnuna   li hemm bżonn ħalli nżommuha hawnhekk biex nibqgħu nissiguraw limpjiegi tal-ħaddiema. Irridu nħeġġuha li tibqa'   hawnhekk   għax   għandha importanza qawwija fil-pajjiż, u nwiegħed li jkun hemm kollaborazzjoni sħiħa   minn   din   in-naħa   f'din   ilkwestjoni,   għax   ovvjament   l-impatt negattiv li tista' tħalli huwa xi ħaġa li ma tistax tinjora. Qed nagħmel din lanalisi għax huwa importanti li nagħrfu l-fatti ta' l-iżvilupp li jkun qiegħed isir għax dak jgħinna mbagħad biex meta lMCESD u l-partijiet   soċjali   jaraw   listampa   nkunu   nafu   eżatt   fejn   rridu nimxu.

Jekk inħarsu mil-lat produttiv, pagi u profitti   kemm   ikkontribwew   lejn   ittkabbir ekonomiku, insibu li l-kontribut tal-paġi,  compensation   to   employees, kien   ftit   inqas   fl-2007   lejn   it-tkabbir ekonomiku milli kien fl-2006. Min-naħa l-oħra l-kontribut tal-profitti talkumpaniji kien akbar. L-ewwelnett dan ifisser   li   mill-aspett   ta'   pagi,   il-pajjiż għandu   livell   ta'   kompetitivita'   meta nqabbluh   mal-kumplament   tal-pajjiżi Ewropej. L-aspett ta' profitti li għamlu l-kumpanniji huwa ukoll pożittiv. Mela dawn   iż-żewġ   elementi   li   jgħinu   lkompetitivita' tagħna qegħdin hemmhekk, u dan qed ngħidu għax issa reġa' tqanqal id-diskors tal-patt soċjali. Mhux għax dan hu ħażin, imma rridu noqogħdu attenti għax meta nitkellmu fuq il-patt soċjali il-kliem dejjem idur fuq   il-pagi,   fuq   id-dħul   tal-ħaddiema. Imma   d-dħul   tal-ħaddiema   li   qed ngħidu   li   baqa'   kompetittiv,   meta tqabbel dan mar-realta' ta' inflazzjoni li f'dawn it-tliet xhur ta' l-2008 qabżet l4%, minkejja l-miżuri tal-gvern li ffriża l-prezzijiet u minkejja dak kollu li kien jgħid   il-gvern,   in-nies   xorta   kienu jħossu li l-purchasing power  tagħhom naqas.   Fid-dawl   ta'   dan   kollu   allura meta   nitkellmu   fuq   pattijiet   soċjali m'għandniex niftiehemu biss li l-pagi tal-ħaddiema huma   għoljin meta mqabbla mal-produttivita'. Imma minnaħa l-oħra ma jfissirx li l-produttivita' tagħna m'għandniex intejjbuha. Imma mbagħad rridu naraw fejn ilproduttivita'   tagħna   waqgħet   lura   u għaliex.

Sur President, riċentement ilKummisjoni Ewropea ħarġet ilforecasts ekonomiċi   fl-aspetti   kollha mill-aktar   estensivi.   Dan   il-forecast joħroġ   darba   fir-rebbiegħa   mbagħad joħroġ ieħor għall-aħħar tas-sena. Meta tagħmel analisi tiegħu ssib li l-labour cost  bejn l-2002 sa l-2007, jiġifieri lpagi f'pajjiżna, kienu inqas mill-medja ta'   l-Unjoni   Ewropea.   Mela   f'dak   laspett il-kompetittivita' qed teżisti. Ilmedja   tal-labour costs per hour Ewropea   hija   ta'   €25 per   hour u f'pajjiżna tvarja bejn €8 u €9 fis-siegħa. U huwa tajjeb li nħarsu lejn dawn ilfatti għax hemmhekk għandek comparative studies  mal-pajjiżi kollha. Rigward il-produttivita' wkoll f'dan ilperijodu   nsibu   li   filwaqt   li   l-medja Ewropea tal-produttivita' kienet żdiedet b'1.5%, f'pajjiżna din ilproduttivita' żdiedet b'1%. Jiġifieri fuq l-aspett   tal-produttivita'   wieħed   irid janalizza għaliex il-produttivita' tagħna ma ssaħħitx iktar u ma laħqitx jew ma qabżitx  il-medja   Ewropea.   Qed   ngħid 'ma qabżitx' għax il-mira tagħna hija din.  Meta wieħed jagħmel analisi jsib li hemm   rabta   bejn   il-pajjiżi li lproduttivita' tagħhom kibret anke jekk il-pagi   tagħhom   huma   iktar   għoljin. Dan   seħħ   minħabba   żewġ   fatturi importanti, waħda hija l-ħiliet edukattivi   tan-nies   u   l-oħra   hija   linvestiment   kapitali   f'dak   li   huwa equipment.

Fejn jidħol il-qasam edukattiv wieħed jinnota li n-nefqa totali ta' pajjiżna fuq l-edukazzjoni   tqarreb   ħafna   l-medja Ewropea.     Fil-fatt   il-medja   Ewropea qiegħda 5% tal-GDP u tagħna qiegħda ftit inqas minn 5%.   Hemmhekk ħadd ma jista' jgħid li n-nefqa min-naħa talpajjiż m'hijiex hemmhekk, pero' meta mbagħad ir-riżultati milħuqa m'humiex dawk mistennija, u din hija waħda millmiri   li   rridu   naħsbu   sew   fuqha   ħalli nirbħuha. Per eżempju, f'dak li huwa youth educational attainment level, fissena 2006 pajjiżna kien klassifikat ta' qabel ta' l-aħħar, qabel il-Portugal, u loħrajn huma kollha mexjin bil-goff 'il quddiem.  Tajjeb li ninnota li  quddiem nett   hemm   ir-Repubblika   Ċeka,   isSlovakkja, is-Slovenja, il-Litwanja, Sweden   u   l-Awstrija,   imma   anke   lpajjiżi l-ġodda li daħlu fl-Unjoni Ewropea għandhom tkabbir ekonomiku iżjed minn tagħna.  L-istess ħaġa f'dak li huwa   studenti   bil-kapaċita'   jew gradwati fil-matematika, science, computer u engineering. Sfortunatament hemmhekk ukoll pajjiżna jaqa' minn ta' l-aħħar fost ilpajjiżi ta' l-Unjoni Ewropea.  Il-pajjiżi li għandhom iktar minn dawn il-gradwati b'dawn   il-ħiliet,   fosthom   Sweden,   lIrlanda, il-Finlandja u l-Awstrija, qegħdin minn ta' quddiem anke f'dik li hija   kompetittivita'   u   f'dak   li   huwa żvilupp sostenibbli.

Jiena   ma   rridx   nippolitiċizza   din   ilkwestjoni għax din huwa l-agħar ħaġa u l-akbar disservice li nistgħu nagħmlu, pero' rridu ngħidu li huwa importanti li naraw mhux biss in-numru  ta' nies li qed   jagħmlu post-secondary,   imma naraw anke liema materja qed jistudjaw. Hawn jidħol ukoll l-element tal-vocational guidance. Jiena naħseb li l-ewwel ħaġa li rridu nħarsu lejha hi li ma nibqgħux  b'aktar   minn   50%   tażżgħażagħ   tagħna   li   joħorġu   milleducation stream  mingħajr   ħiliet   ta' xejn.   It-tieni   mira   trid   tkun   ukoll   li dawk li jmorru aktar 'il fuq u jkomplu jistudjaw post-secondary u anke f'livell ta' gradwati, jistudjaw f'dawk l-oqsma li jkun hemm bżonn ħalli l-valur miżjud fil-qasam ekonomiku jkompli jikber. Ilkwestjoni   donnha   ma   tidhirx   minn aspett ta' pagi li għandna. Naħseb li lpagi tagħna huma kompetittivi biżżejjed.

Sur President, huwa importanti wkoll li nagħmlu enfasi fuq l-investiment dirett produttiv   għax   fis-settur   finanzjarju jkollok ħafna  financial transfers  minn pajjiż għall-ieħor li jħallu ftit tal-qligħ. Pero' effettivament irridu nħarsu wkoll lejn   dak   li   hu   investiment   dirett produttiv li jkun ifisser li l-produzzjoni titjieb   speċjalment   fil-qasam   ta'   lexports minħabba li jkollok investiment b'equipment  li   jkun   minn   ta'   l-aqwa kwalita' ħalli jirrendi l-ħaddiem aktar kompetittivi   u   aktar   kapaċi   jlestu xogħol   malajr.   Effettivament   irridu naraw ukoll li l-ħaddiema jkunu jistgħu jidħlu għal biċċiet ta' xogħol li jkunu jirrikjedu aktar kapaċitajiet. Sur President,     f'dak   li   huwa  investment volume  bejn   l-2003   u   l-2007,   meta mqabbel   mal-kumplament   tal-pajjiżi Ewropej Malta tiġi r-raba' mill-aħħar. Dan   ifisser   li   hemm   min   hu   agħar minna u m'għandniex għalfejn naqtgħu qalbna.

F'dak li huwa imbagħad investiment flequipment fil-qasam   tal-manifattura meta mqabbel mal-kumplament ta' linvestiment   fil-pajjiżi   Ewropej,   aħna hawnhekk  għandna  negative,  jiġifieri jidher   li   sar   ftit   li   xejn. Dan   huwa importanti li narawh għax il-problemi li qed niltaqgħu magħhom fil-manifattura m'humiex   biss   dawk   minħabba   lkompetittivita'   tal-pajjiżi   Asjatiċi   u   leffett tal-globalizzazzjoni. Sur President, dawn huma affarijiet li rridu nikkonsidrawhom bis-serjeta' għax fuqhom irridu nibbażaw id-deċiżjonijiet li jridu   jittieħdu.   Jekk   il-gvern   se jagħmel   xi business promotion  biex jara   kif   se   jinċentiva   l-industrija   tasservizzi   u   l-ekonomija   kollha   -   għax illum il-Business Promotion Act  tkopri kollox - ċertament allura jrid jħares lejn dawn   il-konsiderazzjonijiet. Il-gvern irid jgħid li, per eżempju, fil-qasam talpagi m'għandux problemi u jrid jalloka

r-riżorsi   fl-oqsma   fejn   l-aktar   hemm bżonn,   bħal   per   eżempju   fi training schemes li jkunu aktar speċifiċi.

Għandna wkoll problema min-naħa tattarżnari.   Kulħadd   jikkundanna   lillħaddiema tat-tarżna, imma effettivament jista' jkun li dawn għaddejjin minn problema anke minħabba li l-equipment  li għandhom biex   jaħdmu   bih   huwa   kollu   qadim. Jekk wieħed janalizza li din hija waħda mill-problemi li trid tiġi indirizzata, irriżorsi jridu jiġu indirizzati lejn dak lelement. U dan apparti li wieħed jara li jtejjeb ukoll l-element tarresponsabbilita', il-produzzjoni u li jkun hemm aktar effiċjenza u  management aħjar. Dawk huma sine qua non li jridu jsiru. Jiena naħseb li dan anke l-Unjoni Ewropea tarah bħala pass pożittiv biex iġġib fuq saqajha industrija li għandha problema u li għandha wkoll importanza soċjali. You cannot write it off qisu qatt ma ġara xejn f'pajjiż bħal tagħna għax dan ikollu impatt mhux biss   ekonomiku   imma   anke   ukoll soċjali. Wara kollox jekk inti tittrasferixxi   1,500   ruħ   għal   fuq   ilpayroll  tal-gvern l-ispiża tiegħek xorta se tibqagħlek hemm. Allura jkun aħjar li   nsibu l-mezz kif dik l-industrija ssir vijabbli. Irridu naraw eżatt x'inhuma ddifetti li qed jagħmluha inqas vijabbli fis-swieq   internazzjonali   u   fir-realta' internazzjonali. Forsi dan għandu jsir anke   flimkien   ma'   l-Unjoni   Ewropea billi   ninsistu   magħhom   u   naraw   jekk hemmx xi għajnuna li tista' tiġi diretta minnhom. Sur President, dawn huma konsiderazzjonijiet reali li rridu nagħmlu fuq il-fatti   kif   inhuma   meta mqabbla   mas-27   pajjiż   ta'   l-Unjoni Ewropea   li   aħna   niffurmaw   parti minnhom.

Sur President, ladarba kkonstatajna li m'hijiex   kwestjoni   li   l-pagi   tagħna huma għoljin imma huma kważi terz tal-medja   Ewropea,   allura   il-kwistjoni ta' l-għoli tal-ħajja tieħu sinifikat aktar. Meta inti għandek il-pagi li għolew ftit u   mbagħad   għandek   l-għoli   tal-ħajja qed   tikber   aktar,   jiena   nifhem   li għandek elementi ta' inflazzjoni li ġew kawżati minħabba external factors bħal per eżempju l-għoli tal-fuel u ta' l-ikel. Imma mill-banda l-oħra aħna għandna responsabilita' li naraw jekk f'pajjiżna għandniex elementi li jinbuttaw aktar 'il   fuq   l-inflazzjoni.   Huwa   importanti wkoll   li   l-miżuri   li   jagħżel   li   jieħu   lgvern   ikunu   miżuri   li jgħinu lpurchasing power tal-familja.   Aħna nifhmu li kultant jinqalgħu ċirkostanżi straordinarji, għax dik hija parti miscycle ekonomiku mhux biss ta' pajjiżna imma tad-dinja kollha, pero' mbagħad il-miżuri li jittieħdu jridu jkunu identifikati.   Minn   banda   jridu   jkunu miżuri li ma jkissrux il-kompetitivita' u li ma jisfrattawx il-bilanċ delikat ħafna bejn   il-kompettitivita'   li   pajjiżna   jrid iżomm u l-kompetittivita' ta' madwarna fil-Mediterran u anke minn pajjiżi oħra Ewropej, u fl-istess waqt ikunu wkoll miżuri li jgħinu lill-ħaddiem isaħħaħ ilpurchasing power tiegħu.

Sur   President,   fir-rapport   tagħha   lKummisjoni Ewropea kienet irrimarkat li l-prezzijiet   internazzjonali   li   qed jogħlew, f'pajjiżna jinħassu aktar qawwijin   fuq   l-ogħli   tal-ħajja.   Qalet ukoll li dan jista' jkun attribwit għallistrutturi li għandna   li   m'humiex effiċjenti   biżżejjed.   Naħseb   li   l-aktar miżura   immedjata   li   kont   nistenna kellha tkun li l-konsumatur ikun protett f''dak   li   huwa   element   monopolistiku mhux biss tal-privat imma anke ta' listat.   Minn   dan   ma   sar   xejn   għax   ilgvern   kulma   għamel   hu   li   qata'   ssussidju   fuq   il-housing  u   fuq   il-white goods  ukoll. Jiena kont nippretendi li ssir xi ħaġa bis-serjeta' f'dan il-qasam u  mhux  inpoġġu   erba'   min-nies   biex nagħtuhom   impjieg   bħalma   ġara   flNECC  u   tfajniehom   hemmhekk   biex taparsi jipproteġu l-konsumatur. Importanti   wkoll   il-kumment   li   kien għamel   mingħalija   l-maġistrat   Meli dwar il-fair competition  fejn qal li din ma   teżistix.   Jiena   kont   nistenna   li jkollna   liġi   quddiemna   hawnhekk   li tindirizza dik il-problema. L-obbliġu talgvern hu li jagħmel l-affarijiet fl-aħjar interess tal-pajjiż.

Fl-aħħar u mhux l-anqas ma nistax ma nsemmix   l-element ta' l-ambjent. Naħseb   li   jaqbel   kulħadd   li   rigward ħarsien ta' l-ambjent dejjem nissettjaw il-miri,   u   meta   niġi   għas-si u no nispiċċaw innaqsu dawk il-miri. Importanti   li   jkollna energy plan komprensiva   f'pajjiżna.   Irid   ikollna wkoll sens ta' implimentazzjoni ta' dan il-pjan kemm   għal   ħarsien   ta'   lambjent, kemm biex ikollna kwalita' ta' ħajja aħjar kif ukoll biex ikollna wkoll żvilupp sostenibbli.  Pajjiżna   verament għandu ħafna sfidi quddiemu, pero' lisfidi ma jintrebħux billi tgħid li tixtieq isir hekk u tixtieq li jsir hekk. L-isfidi jintrebħu   billi   inti   jkollok   pjanijiet konkreti li tgħid kif se timplimentahom u li ġġib il-kollaborazzjoni tan-naħa ta' l-oppożizzjoni,   kemm-il   darba   huwa veru   li   kif   qed   jingħad,   in-naħa   talgvern iġġib rispett lejn l-oppożizzjoni. Din hija xi ħaġa li sal-lum, fl-opinjoni tiegħi, għadha ma seħħitx. Nirringrazzjak.

MR   SPEAKER: Grazzi. Il-Prim Ministru, jekk jogħġbu, jgħaddi għallwinding up.

ONOR.   LAWRENCE   GONZI: Mr Speaker, huwa pjaċir tiegħi li f'dan lewwel xogħol ta' dan il-parlament ilġdid imiss lili li nġib għall-għeluq iddibattitu li jimmarka bidu ta' leġislatura ġdida. Dan huwa d-dibattitu li   fl-istorja   ta'   pajjiżna   u   fl-istorja   ta' pajjiżi oħrajn demokratiċi huwa marbut ma' dak li aħna ngħidulu d-diskors talPresident.   Mr Speaker, ippermettili u l-Kamra tippermettili żgur -ningħaqad   ma'   kelliema   miż-żewġ naħat   tal-Kamra   li   reġgħu   ferħulek għal   din il-ħatra, kariga   li hija importanti ħafna għax hija kariga li hija r-raba'   l-ogħla   fil-pajjiż.   Hawn   min jargumenta   jekk   hux   ir-raba'   jew   ilħames f'pajjiżna, imma inti tirrappreżenta dan il-forum  li fih aħna niddibattitu affarijiet li jagħmlu differenza   fil-ħajja   tan-nies. Jiena nirringrazzjak. Naf li int aċċettajt biex taqdi din il-funzjoni b'sens ta' servizz u lealta' lejn il-pajjiż, Mr   Speaker. Naturalment   qed   nistennew   ċerti żviluppi li għad iridu jseħħu b'riżultat ta' diskussjonijiet ma' l-oppożizzjoni filġranet jew il-ġimgħat li   ġejjin,   imma żgur   illi   s-senteniment   tiegħek   huwa apprezzat min-naħa ta' kulħadd. Grazzi   wkoll,   Mr   Speaker,   għall-mod dinjituż kif inti mexxejt f'dawn is-seduti u   anke   għall-ewwel ruling, li rrid nifraħlek ukoll għalih, illi jiċċara wkoll aspetti   proċedurali   importanti   biex f'dan il-parlament inkunu nistgħu lkoll kemm aħna nagħtu s-sehem tagħna kif jixraq.

Mr   Speaker,   f'dan   id-dibattitu   rrid nispjega   fil-qosor   tliet   punti.   Jiena naħseb   li   dan   li   qegħdin   niddibattu llum u f'dawn is-seduti li kellna, u cioe' d-diskors  tal-President,     effettivament ifisser   tliet   aspetti   importanti.   Huwa dibattitu importanti għal tliet raġunijiet politiċi li rrid ngħaddi   kummenti fuqhom.  L-ewwelnett huwa importanti għax dan jimmarka bidu ta' leġislatura ġdida, u bidu ta' leġislatura ġdida filħajja demokratika ta' kull pajjiż huwa mument importanti u storiku.  Dan iddibattitu   huwa  importanti   wkoll   għax qed iseħħ b'riżultat ta' proċess elettorali   ta'   għażla   tal-poplu   tagħna f'elezzjoni   ġenerali.   Dik   hija   għażla demokratika   importanti   u   toffrilna   lokkażjoni li fid-diskussjoni, kif smajna anke mill-kelliema taż-żewġ naħat talKamra,   issir   analisi   ta'   x'seħħ   flelezzjoni   ġenerali,   x'esprima   l-poplu Malti, xi xtaq il-poplu Malti, x'iddeċieda l-poplu Malti u allura kif se nsarrfu l-messaġġi ta' l-elezzjoni ġenerali fil-prattika  f'din   il-leġislatura ġdida.  Hemm messaġġ li rridu nifhmu ż-żewġ naħat tal-Kamra.

Sur President, hemm naturalment ukoll it-tielet parti   -   forsi   l-iktar   parti importanti   -   li   dan   id-diskors   talPresident   ifisser   it-twettiq   fil-prattika ta'   programm   elettorali   li   tqiegħed għall-eżami   tal-ġudizzju   pubbliku   flelezzjoni ġenerali u ntgħażel mill-poplu Malti. Issa d-diskors tal-President jipproponi programm, aġenda, politika

fil-firxa   ġenerali   tagħha   ta'   dak   li   se jitwettaq fil-leġislatura li ġejja.  Dan iddiskors tiegħi se jipprova jittratta dawn it-tliet oqsma, l-ewwel raġuni għax dan id-dibattitu għandu importanza politika kbira għax jimmarka bidu ta' leġislatura   ġdida.   Din   hija   l-ħdax-il leġislatura  mill-Indipendenza 'il hawn. Aħna pajjiż żagħżugħ b'ambizzjonijiet, kburin b'pajjiżna, bl-identita' tagħna u bil-patrimonju tagħna.  U din il-Kamra tiġbor hawnhekk fuq iż-żewġ naħat talKamra individwi li offrew li jkunu ta' servizz għal pajjiżhom, minn b'mod u min   b'ieħor,   min b'opinjoni   u   min b'oħra.

Sur   President,   fil-bidu   ta'   din   illeġislatura - anke jekk se jkollna żgur okkażjonijiet fejn nargumentaw b'ċerta saħna bejnietna - irrid nagħmilha ċara, bħalma għamiltha wkoll fil-leġislaturi loħrajn,   li   hawnhekk   aħna   npoġġu   largumenti   kontra   xulxin   u   mhux   lindividwi   kontra   xulxin.   Hawnhekk għandna rispett lejn xulxin anke jekk kultant   l-argumenti   jisħnu   bejnietna. Kultant niżbaljaw ukoll u ħafna drabi ma niżbaljawx, ħafna drabi nuru rispett lejn   xulxin,   imma   ejjew   nagħmlu   lisforzi   lkoll   kemm   aħna   biex   dan inkomplu nagħmluh. Huwa privileġġ li tkun f'din il-Kamra   tirrappreżenta lpoplu kemm jekk tkun fuq in-naħa ta' loppożizzjoni kif ukoll fuq in-naħa talgvern.   U   dan   il-privileġġ   ifisser,   kif qalu   kelliema   oħrajn   anke   fis-seduta tal-lejla,   mhux biss unur, imma wkoll responsabbilta'. Qed inġorru fuq spallejna lkoll kemm aħna piż li nkunu accountable għall-poplu   tagħna   biex nippruvaw   inħalluh   lil   dan   il-pajjiż aħjar milli sibnieh.

F'dan il-kontest jidhirli li huwa xieraq ukoll   fil-bidu   ta'   din   il-leġislatura,   flgħeluq   ta'   dan   id-dibattitu,   nifraħ   lil dawk kollha li jiffurmaw parti minn din il-leġislatura l-ġdida, b' kelma speċjali ta'   merbħa   u   ta' apprezzament   lil dawk li ġew eletti l-ewwel darba f'dan il-parlament   u   li   allura   qed   jaqsmu magħna   din   l-esperjenza   speċjali   u sabiħa li tkun deputat tal-poplu Malti.

Irrid nirringrazzjahom, irrid nifirħilhom u nawguralhom fuq iż-żewġ naħat talKamra. Segwejt ħafna mid-diskorsi tażżewġ   naħat   tal-Kamra   u   nifirħilhom. Nista' ma nkunx qed naqbel magħhom fuq   sustanza   politika,   jistgħu   kienu ħorox   fil-kritika   tagħhom   fil-konfront tal-gvern, pero' bla dubju ta' xejn  kull wieħed   minna,   ilkoll,   taż-żewġ   naħat tal-Kamra,   qed   jagħmlu   dan   u   se jkomplu jagħmlu dan għax ġenwinament   nemmnu   li   hija   l-aħjar triq għal pajjiżna. U allura nesprimi lapprezzament tiegħi mill-bidu nett.

Dan id-dibattitu huwa importanti wkoll għax,   kif   għidt,   jimmarka   bidu   ta' gvern ġdid.   Il-poplu Malti għamel lgħażla. Il-Partit Nazzjonalista ġie magħżul bħala l-gvern ta' dan il-poplu u   l-Partit   Laburista   huwa   l-partit   floppożizzjoni.  It-tnejn li aħna għandna d-doveri tagħna kostituzzjonali u politiċi,   pero'   dan   hu   gvern   immexxi mill-Partit Nazzjonalista   b'għażla libera   tal-poplu   tagħna   li   għandna nirrispettawha bħalma dejjem irrispettajna l-għażliet demokratiċi, naħdmu   flimkien   u   nirrispettaw   lil xulxin. Jiena nirrispetta lill-oppożizzjoni biex taqdi l-funzjoni tagħha ta' oppożizzjoni,   mhux   taqdi   l-funzjoni tagħha   ta'   gvern. U   nispera   li   loppożizzjoni   tirrispetta   lin-naħa   talgvern biex taqdi l-funzjoni tagħha ta' gvern.   U allura  patti chiari, amicizia lungha. L-amicizia se   tkun lungha, mela le, imma   patti chiari. U naħdmu flimkien mela le! Naħdmu b'rispett lejn il-pożizzjoni ta' xulxin u birresponsabbilta` kbira li aħna erfajna, u allura   niddiskutu,   naqsmu   l-ideat   u nisimgħu   sew   lil   xulxin.   Imma   ddeċiżjoni   finalment   taqa'   fuqna,   irresponsabbilta' taqa' fuqna, l-għażliet jaqgħu fuqna u l-poplu Malti jħares lejn il-gvern immexxi mill-Partit Nazzjonalista biex jara lil dan il-pajjiż miexi 'il quddiem.

Irrid   ngħid   li   bdejna   bit-triq   biex nibdew bil-mod il-mod inwettqu programm elettorali li għandu firxa ta' suġġerimenti   u   firxa   ta'   inizjattivi.

Irrid infakkar li l-parlament fetaħ fl-10 ta' Mejju, illum għandna 21 ta' Mejju, għaddew 11-il ġurnata u jiena napprezza li ħafna nies ippretendew li fi 11-il ġurnata   nimplimentaw   ilprogramm elettorali.  Dak huwa sinjal tajjeb.   Għandkom   aspettattiva   għolja ħafna tal-gvern tagħna, u hekk nieħu pjaċir. Ippruvajna   nwettqu   fi   11-il ġurnata   programm   elettorali   sħiħ, imma s'issa rnexxielna nwettqu wħud importanti. Per eżempju, wegħedna li jkollna   gvern   b'kabinett   iżgħar   milli kellna qabel, u dan huwa wieħed milliżgħar   li   qatt   kellna   fl-istorja   ta' pajjiżna. Din hija xi ħaġa li ġġib sfidi kbar   ħafna   u   nispera   li   nsib   ilkooperazzjoni   ta'   l-oppożizzjoni   f'dan ir-rigward. Kabinett iżgħar   ifisser numru iżgħar ta' ministri  u segretarji parlamentari li issa għandhom firxa ta' responsabbiltajiet   ikbar   milli   kellhom qabel.

Dak   ifisser   li   rridu   nlaħħqu   ma' impenji   fl-Unjoni   Ewropea   u   ma' impenji   internazzjonali   li   għandna   ddover   li   nkunu   hemmhekk   preżenti għalihom bħala pajjiż.  U  jiddispjaċini ngħid   li   bil-kliem   kollu   ta'   'ejjew naħdmu   flimkien'   għad   ma   sibtx   ilkooperazzjoni min-naħa ta' loppożizzjoni. Per eżempju, ma stajniex naħdmu   flimkien   biex   illejla   nkunu rappreżentati   f'laqgħa   tal-Five   Plus Five  ġo Mauritania għax m'hemmx ilpairing. (Interruzzjonijiet) Iva, mela le! Għax   m'hemmx   il-pairing. Jiġifieri bdejna   mill-ewwel   b'din   id-diffikulta'. Ma jimpurtax.  Imma qabel ma nibdew nitfgħu l-aġġettivi min-naħa għal oħra tal-Kamra   ħalli   nirreġistrawha   din. Bdejna bl-argumenti li ejja nirrispettaw lil   xulxin.   L-ewwel   rispett   lejn   xulxin huwa dan,   li l-gvern Malti ma setax ikun   preżenti   f'laqgħa   tal-Five   Plus Five ġol-Mauritania   għax   ma   kienx hemm l-arranġament tal-pairing.   Dan huwa dritt   li   għandha   l-oppożizzjoni, pero` let us   take   note ta' dan. (Interruzzjonijiet)

M'għamilnielkom   xejn   lilkom. Dan m'hu   veru   xejn u jien l-istorja niftakarha.   Il-pairing kien ingħata lillgvern Laburista meta kont segretarju ġenerali   jien,   u   mbagħad   kien   ġie irtirat   għax   Dr   Eddie   Fenech   Adami kien   ma jiflaħx   u   tan-naħa   l-oħra insistew li kellu jiġi fil-parlament biex ikun preżenti għall-votazzjoni. Niftakar li   qomt   jien   noġġezzjona   u   Madam Speaker, dak iż-żmien Miriam Spiteri Debono,   wara   li   damet   sagħtejn tistudja, ħarġet hawnhekk u tat ruling li jekk ma jkunx hawn preżenti l-Kap ta' l-Oppożizzjoni, allavolja kellu ordni mittobba   li   ma   jkunx   hawn,   il-mozzjoni taqa'.   Għalhekk dakinhar il-Kap ta' lOppożizzjoni kellu jiġi hawn b'periklu għal   saħħtu,   u   dakinhar   filgħaxija irtirajna l-pairing għax fuq affarijiet ta' saħħa ma jsirux dawn l-affarijiet, Onor. Vella.  Kont involut jien personali f'dik l-istorja, imma ħalliha for the record.

It-tieni raġuni għaliex dan id-dibattitu għandu importanza politika kbira hija għax aħna m'aħniex f'din in-naħa talKamra   b'kumbinazzjoni. Qegħdin hawnhekk   għax   il-poplu   Malti   vvota biex poġġa lill-Partit Nazzjonalista filgvern.   Qegħdin   hawnhekk   għax   ilpoplu   tagħna   bil-liberta`   kollha   li għażel   programm   politiku   b'aġenda politika speċifika li ddistingwiet dak li rnexxielu jipproponi l-Partit Nazzjonalista minn dak li ma pproponiex il-Partit Laburista, mill-vojt li kien hemm fil-kampanja elettorali. U allura dan id-dibattitu joffri lopportunita` li jkun hemm diskussjoni u analisi għaliex wasalna s'hawn.  Kien hawn min ipprova jagħmel din l-analisi kemm min-naħa tal-gvern kif ukoll minnaħa   ta'   l-oppożizzjoni. L-elezzjoni wasslet   messaġġi   ċari   lin-naħa   talgvern   ukoll. Aħna   rridu   nżommu saqajna   ma'   l-art   u   rridu   b'umilta` nifhmu li l-affarijiet jistgħu jsiru aħjar, li kien hemm affarijiet li saru tajjeb, li kien hemm miri importanti li akkwistajna   li   huma   suċċessi   għallpajjiż   kollu,   li   ġew   rikonoxxuti   millUnjoni Ewropea u li poġġew lil Malta fiċ-ċentru   ta'   l-Ewropa.   Pero`     għad fadal ħafna affarijiet oħrajn li għadna ma rnexxilniex nagħmluhom   jew

m'għamilniehomx   tajbin   biżżejjed   u rridu naħdmu iżjed fuqhom.

Din l-elezzjoni tfisser li rridu nkomplu naħdmu biex insaħħu dak li huwa ta' valur għall-poplu tagħna bħalma hija lidentita` u l-valuri  tagħna.  Dan kollu jfisser li l-poplu tagħna jridna naħdmu flimkien.  Ma jfissirx li għandna bżonn naqblu fuq kollox dejjem, imma rridu nisimgħu   u   nagħtu   valur   lil   dak   li nisimgħu u jien dan lest li nagħmlu. Nerġa' ngħid li dan ma jfissirx li jien se nagħmel   dak   li   tgħiduli   intom   jew intom tridu tagħmlu dak li ngħidilkom jien,   imma   aħna   rridu   li   nisimgħu   lil xulxin   u   nħabbtu   l-ideat   ma'   xulxin. Naħseb   li l-poplu tagħna jridna nipprovaw nagħmlu sforz, u aħna se nipprovaw   nagħmluh   dan   l-isforz. S'issa pprovajt, pero` milli jidher ġejt miżinterpretat min-naħa ta' loppożizzjoni.   Ma   ġara   xejn. Dawn jagħmlu l-għażliet tagħhom.  Il-membri ta'   l-oppożizzjoni   għandhom   id-dritt demokratiku u lili m'huma   qed jagħmluli l-ebda pjaċir.   Dan huwa ddritt tagħhom u d-dover taghom ukoll u dak nirrispettah daqskemm huma żgur jifhmu li jien għandi id-dritt, id-dover, id-dmir, ir-responsabilita` u l-piż li fuq din in-naħa   tal-Kamra   nieħdu   ddeċiżjonijiet li jidhrilna li huma l-aħjar għal pajjiżna.

F'din il-Kamra smajna wkoll l-analisi li saret min-naħa ta' l-oppożizzjoni għal dak li huma jinterpretaw li kienet irraġuni għaliex tilfu l-elezzjoni ġenerali. Smajna   b'mod   partikolari   l-intervent tal-Kap ta' l-Oppożizzjoni li kien uniku u ma kienx hawn ħaddieħor li għamel listess   ħaġa   bħalma   għamel   hu.     Birrispett kollu, jien ma rridx nidħol fiddettalji   u   fl-argumentazzjoni   ta'   lanalisi li għamel hu stess.   Jien ngħid ħaġa waħda.  Il-Kap ta' l-Oppożizzjoni baqa'   konsistenti   fl-iżbalji   u   fil-mod żbaljat   ta'   kif   janalizza   l-affarijiet. Minn mindu ħa f'idejh irresponsabilita`   tat-tmexxija   tal-Partit Laburista l-Kap ta' l-Oppożizzjoni ddistingwa ruħu b'dan il-mod. Storikament   għal   dawn   is-17-il   sena għamel analisi u deċiżjonijiet żbaljati fuq   l-aspetti   l-aktar   importanti   tattmexxija   ta'   pajjiżna. Dan   għamel analisi u  ħa  pożizzjoni żbaljata fuq lUnjoni Ewropea.  Issa hawnhekk mhux qed nirriferi għall-2003 meta kellna rreferendum,   imma   għall-1996   meta rebaħ l-elezzjoni ta' dakinhar   fuq ilplatform  li   l-Unjoni   Ewropea   m'hijiex tajba u fuq il-platform  li jneħħi l-VAT. Dawk id-deċiżjonijiet tant kienu żbaljati li   fi   żmien   22   xahar   il-gvern   li   kien ipprova   jibni   fuq   pedamenti   li   kienu mnawra   waqa'   għax   kellu   politika żbaljata.

Il-Kap ta' l-Oppożizzjoni kien għamel liżball li ħaseb li huwa l-uniku partit fiddinja li kellu jneħħi l-liġi tal-VAT biex daħħal sistema li lanqas hu ma kien jaf x'inhi u li sitt xhur wara li kien ħa lgvern   beda   jipprova   jivvinta   f'din   ilKamra biex idaħħal is-CET.  Kien il-Kap ta'   l-Oppożizzjoni   li   kompla   jwebbes rasu   fuq   il-kwestjoni   ta' l-Unjoni Ewropea bir-realtajiet   kollha   li   kienu qed jiżviluppaw fir-reġjun tagħna meta saħansitra fl-2003, meta ġejna għas-si u   n-no fuq   ir-referendum, sar   irreferendum  u   baqa'   jwebbes   rasu   li 'Svizzera   fil-Mediterran'   hija   aħjar. Sparixxiet   għajta   ta'   'Svizzera   filMediterran'   imma   meta   jiġi   biex jagħmel l-analisi l-Kap ta' lOppożizzjoni   jmissu   jżomm   quddiem għajnejh li konsistentement għal 16-il sena,   il-mumenti   ta'   għażliet   storiċi f'dan il-pajjiż kienu kollha fuq in-naħa żbaljata ta' l-argument anke   filleġislatura l-oħra. Meta   l-gvern immexxi   minni   ħa d-deċiżjoni li nimmiraw   biex   inkunu   fost   l-ewwel pajjiżi   li   mmorru   għall-ewro   u   allura poġġejna bħala l-miri tagħna li nilħqu lkriterji ta' Maastricht kien hu li qalilna li   kien   għadu   kmieni   wisq   għax   irid ikollna tkabbir ekonomiku akbar. Kien hu   li   qalilna   li   pajjiżna   mhux   se jirnexxielu jilħaq dawn l-isfidi u kien hu li qalilna li pajjiżna mhux se jirnexxielu jilħaq   il-kriterji   biex   inkunu   nistgħu nikkwalifikaw għall-ewro.   Din kienet pożizzjoni   żbaljata   oħra   fil-mument storiku li kellu pajjiżna.

Il-Kap ta' l-Oppożizzjoni għamel żbalji. Issa meta ngħid il-Kap ta' lOppożizzjoni   qed   nirriferi   għall-Partit Laburista   mmexxi   mill-Kap   ta'   lOppożizzjoni,   l-Onor.   Alfred   Sant,   li konsistentement   ta   interpretazzjoni żbaljata   tar-riżultati   elettorali   ta'   lespressjoni demokratika tal-poplu tagħna.  Meta tilef l-elezzjoni ta' l-1998 il-Kap ta' l-Oppożizzjoni qal li dak iżżmien kien gvern illeġittimu u dakinhar kien kiteb ittra lill-ambaxxaturi kollha jgħidilhom li kien tilef l-elezzjoni, pero` l-gvern kien   illeġittimu daqslikieku lespressjoni libera tal-poplu tagħna flelezzjoni ġenerali kienet xi żball minnaħa tal-poplu.   Din hija pożizzjoni li rrepeta   meta   aktar   tard   ġie   biex jinterpreta   r-riżultat   tar-referendum tal-poplu Malti fuq is-sħubija tagħna flUnjoni   Ewropea. Għal   darb'oħra b'mod konsistenti l-Kap ta' lOppożizzjoni   qal   li   ma   rebaħx   l-Iva imma   rebaħ   il-Le. Issa   donnu   qed jipprova jagħmel l-istess ħaġa.

Fil-leġislatura li għaddiet linterpretazzjoni konsistenti tiegħu tarriżultati   ta'   l-elezzjonijiet   tal-kunsilli lokali kienet li l-Partit Laburista għandu l-maġġoranza. Għamel leġislatura   sħiħa,   il-ħames   snin   li għaddew,   jgħid   li   l-Partit   Laburista għandu   l-maġġoranza   għax   kien   qed jinterpeta   r-riżultati   tal-kunsilli   lokali bħala riżultati nazzjonali.     Dan kien żbaljat,   għednielu   li   kien   żbaljat   u   rriżultat   ta'   l-elezzjoni   tat-8   ta'   Marzu ikkonferma   għal   darb'oħra   li   kien żbaljat. Il-Kap   ta'   l-Oppożizzjoni   flanalisi tiegħu   missu   jirrealizza   li konsistentement   kien   żbaljat   fuq   issustanza   politika.     Diġa`   semmejt   ilpartnership u 'Svizzera fil-Mediterran' u   s-CET   minflok   il-VAT.   Pero`   kien hemm   mumenti   oħrajn   li   anke   filleġislatura l-oħra fuq sustanza politika l-Kap   ta'   l-Oppożizzjoni   kien   żbaljat. Per eżempju, meta ġie l-investiment ta' SmartCity  fil-leġislatura l-oħra, li kien għall-Kap ta' l-Oppożizzjoni u kelliema ta'   l-oppożizzjoni   ma   dħalniex   għalih għax kienu interpretawh bħala opportunita`   ta' real   estate u ma ndunawx   x'kien veru l-valur ta' investiment li   dak   kien   qed   iġib   lejn pajjiżna.

Imbagħad fil-leġislatura l-oħra kellna lmument   storiku   fejn   l-oppożizzjoni ħadet pożizzjoni   kontra   r-riforma   talpensjonijiet   f'pajjiżna. Din   kienet waħda mill-aktar affarijiet importanti li pajjiżna kellu jagħmel anke fid-dawl ta' dak   li   pajjiżi   oħra   kienu   qegħdin jagħmlu. Imbagħad   kien   hemm   largumenti   l-oħrajn   li   ħarġu   waqt   ilkampanja elettorali, u hawnhekk nista' nsemmi r-repeater class.  Is-sabiħa hi li fid-diskors tiegħu l-Kap ta' lOppożizzjoni   dawwar   dan   l-argument qisu   aħna   għamilna   xi   skandlu   għax ikkritikajna   proposta   min-naħa   talPartit Laburista li kienet tfisser li t-tfal tagħna   jitilfu   sena   minn   ħajjithom jirrepetu   klassi.     F'mument   minnhom ipprovaw jargumentaw li din is-sistema qiegħda   fl-Ingilterra   wkoll,   u   meta ndunaw li ma kien veru xejn u li dan kien  żball   lanqas   kellhom   l-irġulija   li jipprovaw jikkoreġu dak l-iżball kardinali.     Imbagħad   jiġi   l-Kap   ta'   lOppożizzjoni hawn u minkejja li l-poplu Malti   ta   l-ġudizzju   tiegħu   fl-elezzjoni ġenerali joqgħod jiddefendi dak il-punt.

Nixtieq insemmi wkoll il-famuża proposta tal-Partit Laburista li jnaqqas is-surcharge bin-nofs.

Ara   kif   tista'   b'mod   responsabbli tagħmel stqarrijiet bħal dawn f'mument meta kont taf x'kien qed jiġri fis-swieq internazzjonali mhux biss fuq il-prezz   taż-żejt   imma   wkoll   fuq ilqasam finanzjarju u   fuq il-prezz ta' likel   u   ċ-ċereali.   Jiġifieri   kien   qed iberraq.  Meta jiena kont qed nitkellem fil-kampanja elettorali, on record, dejjem qgħadt attent li nsemmi li kien qed iberraq, li  kienu  ġejjin   dawn   iddiffikultajiet   għal   pajjiżna   u   li   allura pajjiżna   jrid   jkun   b'saħħtu   biżżejjed biex ikun jista' jilqa' għal din il-mewġa ta'   għoli   fil-prezzijiet.   Allura   l-verita` hija li filwaqt li ssir din l-analisi minnaħa   ta'   l-oppożizzjoni,   il-Kap   ta'   lOppożizzjoni jrid jżomm   quddiem għajnejh li għamel dawn l-iżbalji kollha

apparti l-iżbalji l-oħrajn. Konsistentement dan jikkritika individwi   li   offrew   lilhom   nfushom   li jkunu   ta'   servizz   għal   pajjiżna   u spiċċaw   qalgħu   il-furja   tal-Kap   ta'   lOppożizzjoni, imbagħad wara perijodu ta' żmien jgħidilhom prosit.

Jien infakkar l-għażla ta' Ċensu Tabone bħala   president,   l-għażla   ta'   Anton Tabone   bħala speaker,   l-attakki   fuq Kenneth Wayne, l-attakki fuq Gordon Cordina,  riċentement l-attakki fuq Joe Pirotta u issa fid-diskors li għamel nhar it-Tnejn attakka lill-gvernatur tal-Bank Ċentrali, għalkemm   ma   semmihx b'ismu.   Dawn huma nies li offrew li jkunu ta' servizz għal pajjiżhom.   Lil dawn in-nies jattakkahom fil-bidu nett imbagħad meta jispiċċaw mit-terminu jgħidilhom prosit u li kienu fost l-aħjar. L-isbaħ waħda fl-istorja ta' dan il-Kap ta'   l-Oppożizzjoni kienet li l-President tar-Repubblika li hu kien ikkritika filbidu   nett   u   bbojkottjah,   spiċċa   biex jipproponi  li   nestendulu   t-terminu   ta' żmien bħala President tar-Repubblika. Dak hu t-track record  politiku ta' dan il-Kap ta' l-Oppożizzjoni.

Irrid ngħid ukoll li hemm ukoll l-iżbalji min-naħa   tiegħu   f'dak   li   għandu x'jaqsam   ma'   l-analisi   ekonomika   li għamel tul il-karriera tiegħu. U f'dawn l-aħħar ħames snin partikolari kien ilu jgħid, u l-oppożizzjoni kienet ilha tgħid, li   l-Partit    Nazzjonalista fil-gvern kien qed iġib diżastru ekonomiku fil-pajjiż. Imma llum għandna waħda mill-aħjar rati fl-Ewropa f'dak li għandu x'jaqsam mal-qgħad!   Illum   għandna   rata   ta' qgħad   li   niżlet   madwar   4.5%.   Illum għandna fost   l-akbar   numru   ta'   nies jaħdmu bi qligħ.   Illum għandna rata ta' tkabbir reali ekonomiku ta' 3.8%, li hija   fost   l-aħjar   fl-Unjoni   Ewropea kollha kemm hi.  Imma skużi, fejn hu ddiżastru ekonomiku li pprovaw ipinġu għal ħames snin sħaħ fil-leġislatura loħra?   Diżastru   ekonomiku   meta   dan poġġa lil Malta fost il-pajjiżi li kellha ddaħħal l-ewro?!   Din hija xi ħaġa li kellna għalxiex inkunu kburin biha u tan-naħa   l-oħra   pprovaw   jiżżufjettaw biha   għax   kien   hemm   makna   u   ma ħadmitx!

Dawn ipprovaw   iwaqqgħu   lil   dan   ilpajjiż għar-redikolu fl-aktar mument li ekonomikament kien ifisser li missna kollha kemm aħna konna kburin b'dan il-pajjiż. Din   hija   l-analisi   li   wkoll kienet   konsistentament   żbaljata   għax kieku smajna mill-Kap ta' lOppożizzjoni żvalutajna l-lira b'10% u kieku llum minħabba dak li qed jiġri bil-valur tad-dollaru fuq swieqi internazzjonali,     il-prezz   taż-żejt   qed jgħaffiġna ħafna iżjed milli fil-fatt qed jgħaffiġna llum.     Per eżempju, illum daħlitli l-aħbar, li għad irrid nivverifikaha, li l-prezz taż-żejt f'ġurnata qabeż b'disa' dollari l-barmil u issa mess il-USD140 l-barmil, li huwa daqqa   kbira   lill-ekonomija   tad-dinja kollha.   Allura niġu f'dan il-parlament qisu qatt ma   kien   xejn   u   ma nirrealizzawx   li   ftit   tal-ġimgħat   ilu   lKap   ta' l-Oppożizzjoni kien qed jipproponi l-miżura li s-surcharge jonqos bin-nofs meta hu stess ma kienx jaf u   ma   stajniex   inkunu   nafu   għalkemm l-indikazzjonijiet kienu hemm - li l-prezz taż-żejt kien se jitla' b'dan il-mod!  Allura ħallina mill-analisi żbaljata   li   l-Kap   ta'   l-Oppożizzjoni jkompli jagħmel bħalma għamel f'dawn is-snin   kollha   li   għaddew   u   nibqgħu bħala pajjiż determinati lejn il-futur li aħna nixtiequ nagħtu lil dan il-pajjiż!

Dan iġibni   għat-tielet   u   l-aktar   parti importanti   ta' dan   id-dibattitu li qsamna   flimkien   f'dawn   il-ġranet   li ltqajna   mill-ftuħ   tal-Parlament. Dan huwa dibattitu li ffoka fuq il-proposti li l-gvern immexxi mill-Partit Nazzjonalista, permezz tad-diskors talPresident, qed ipoġġi għallimplimentazzjoni bħala aġenda politika għal dan il-pajjiż.  Sħabi jafu li filwaqt li npoġġu   kollox   fil-gwarniċ tarrealtajiet   li   aħna   niffaċċjaw   bħala pajjiż,   irridu   nifhmu   li   l-ġejjieni   ta' pajjiżna jiddependi kollu kemm hu fuq kemm   aħna   nkunu   kapaċi   noħolqu inizjattivi li jsostnu żvilupp sostenibbli f'pajjiżna.   Dan huwa suġġett li huwa

importanti   għall-pajjiżi   kollha.   Pero` għall-gżira   żgħira   li   għandha   l-ogħla livelli ta' densita` ta' popolazzjoni fiddinja   u   l-ogħla   livelli   ta'   densita`   ta' bini,   karozzi   u   affarijiet   oħrajn,   iddiffikultajiet u l-isfidi li nsibu soluzzjonijiet   ta'   żvilupp   sostenibbli f'pajjiżna huma forsi l-aktar importanti. U d-diskors tal-President fassal b'mod ċar il-programm li aħna rridu nwettqu biex nilħqu dawn it-targets  ta' żvilupp sostenibbli   li   aħna   qsamna   fi   tliet oqsma importanti.

Hemm il-qasam ekonomiku fejn il-mira tagħna hi li nkomplu nġibu finanzi fissod, li nimmiraw li sa l-aħħar tas-sena 2010 nkunu lħaqna l-mira tas-surplus u jispiċċa d-deficit. Għandna wkoll il-mira li nnaqqsu l-piż tat-taxxi. U nassigurak li   l-wegħdi   elettorali   li   għamilna,   Sur President, nagħmlu ħilitna biex inwettquhom   kollha   anke   fil-kontest tar-realtajiet li jkunu qed jiġru madwarna. Pero` dejjem irridu nagħmlu l-għażliet li huma l-aħjar u laktar   importanti   għal   pajjiżna.   Se nkunu   qed   naħdmu   fuq   il-qasam ekonomiku   biex   inkomplu   nġibu   linvestiment lejn pajjiżna u biex inġibu x-xogħol u xogħol aħjar noħolqu aktar postijiet tax-xogħol għall-ħaddiema tagħna.    Dan ifisser  li   rridu   naħdmu biex inwettqu l-miri tagħna li semmejna   għall-viżjoni   2015. Anke din,   il-Kap   ta'   l-Oppożizzjoni   pprova jirredikola   wkoll   u   donnu   mhux   qed jifhem li f'dak il-programm qed ngħidu fejn   huma   l-oqsma   ta'   prijorita`   għal pajjiżna. Il-qasam tas-settur finanzjarju, il-qasam tat-teknoloġija ta' linformatika, il-qasam tal-manifattura u s-servizzi, il-qasam tas-saħħa, il-qasam ta' l-edukazzjoni, il-qasam  tat-turiżmu u  Għawdex   bil-potenzjal   kollu   tiegħu jisfruttaw l-istrong points  ta' pajjiżna. Dak   huwa   preċiżament   il-programm politiku li aħna rridu nwettqu fil-ħames snin li ġejjin.

Minbarra l-qasam ekonomiku hemm ilqasam soċjali li huwa ta' importanza partikolari.  Aħna fehemna u spjegajna li l-familja tibqa' ċ-ċentru   ta'   l- attenzjoni tagħna, tibqa' l-aktar ħaġa prezzjuża   li   aħna   għandna   u   allura rridu nfasslu l-ħin kollu politiku li tgħin lill-familji   tagħna   jimxu   'l   quddiem, tgħin lil dawk il-familji li għandhom iddiffikultajiet biex jittrattawhom u jsibu l-appoġġ li għandhom bżonn u li jkun hemm ukoll il-bilanċ bejn irresponsabilita` fuq il-post tax-xogħol u t-trobbija tal-familja nnifisha. Naturalment meta nsemmu l-familja u l-qasam   soċjali   rrid nenfasizza   li għalina huwa ta' prijorita` linvestiment fl-edukazzjoni ta' uliedna u se nibqgħu gvern li f'din il-leġislatura nagħtu   l-importanza   kollha   lill-qasam ta'   l-edukazzjoni   u   l-oqsma   kollha   li għandhom x'jaqsmu mal-qasam soċjali.

Imbagħad hemm il-qasam ta' l-ambjent li   akkwista   importanza   partikolari,   u hawnhekk diġa` ħabbarna tliet riformi importanti li qed naħdmu fuqhom. Fixxhur  li   ġejjin   -   anke   fi   kwestjoni   ta' ġimgħat - se nkunu f'pożizzjoni li bilmod   il-mod   noħorġu   tliet   riformi partikolari. L-ewwelnett   hemm   irriforma tal-MEPA, ir-riforma li nixtiequ nagħmlu wara diskussjoni miftuħa fuq il-kunsilli   lokali   -   fil-fatt   fil-ġranet   li ġejjin   se   nvaraw   diskussjoni   dwar riforma fil-kunsilli lokali -   u r-riforma fil-liġijiet tal-kera, wegħda elettorali li se   nkunu   qed   inwettqu   billi   noħolqu diskussjoni li twassalna għal deċiżjonijiet finali biex il-fażi finali tarriforma fil-liġi   tal-kera   nkunu   nistgħu nwettquha   malajr   u fil-bidu talleġislatura.

Parti importanti fid-diskors talPresident hija dik fejn issemma l-good governance.   Hemmhekk   qed   inkunu konkreti.   Id-diskors   isemmi   liġijiet partikolari   u   ridt   ngħid   li   tajniehom prijorita` u l-Kamra diġa` taf li numru minn   dawk   il-liġijiet   diġa`   tpoġġew għad-dispożizzjoni   ta'   l-oppożizzjoni. Fil-fatt waħda minnhom ġiet ippubblikata wkoll. Hemm il-liġi dwar il-freedom of information u l-liġi dwar lamministrazzjoni   pubblika   pero`   qed naħdmu fuq il- liġijiet l-oħrajn dwar linvestigatur speċjali kontra l-

korruzzjoni, dwar   il-whistle-blower, dwar l-ombusman u dwar ilfinanzjament tal-partiti politiċi.

Il-mira finali tagħna  - naħseb li ż-żewġ naħat   tal-Kamra   fuq   din   żgur   li m'għandux   ikollna   nuqqas   ta'   qbil   għandha   tkun   li   pajjiżna   jkompli jiżviluppa   u   jaħtaf   l-opportunitajiet kollha   li   rnexxielu   jakkwista bissħubija   tagħna   fl-Unjoni   Ewropea,   li jkompli jimmassimizza fuq il-potenzjal u spunti b'saħħithom li għandha din ilgżira,   fosthom   il-kapaċita`   ta'   dan   ilpoplu u li nkomplu nisfruttaw ukoll ilpożizzjoni tagħna fir-reġjun talMediterran   biex   dak   kollu   nkunu nistgħu nsarrfuh f'opportunitajiet aħjar għal pajjiżna.   Huma dawn il-konċetti kollha flimkien illi jfissru li jekk bħala pajjiż naħdmu   flimkien verament nistgħu nilħqu dawn il-miri.   Flimkien ifisser   is-soċjeta`   ċivili, l-għaqdiet kollha   u   l-NGOs   f'pajjiżna.     Flimkien ma jfissirx li dejjem se naqblu pero` li nkunu nistgħu verament, ilkoll kemm aħna,   naħdmu   għall-ġid   ta'   pajjiżna biex   naraw   dan   il-pajjiż   miexi   'il quddiem. Nirringrazzjak. (Onor. Membri:  Hear, hear)

MR SPEAKER: Grazzi.   Il-mistoqsija hi   l-mozzjoni   kif   imressqa   u   moqrija mill-Onor. Franco Debono fis-seduta ta' nhar is-Sibt 10 ta' Mejju, 2008.  Dawk favur?   (Onor. Membri:   Aye)   Dawk kontra?  (Onor. Membri:  No)  Carried.

## ONOR. MEMBRU: Division.

MR   SPEAKER: Din id-division tittieħed 20 minuta oħra.

Billi fid-9.00 p.m. intalbet votazzjoni, ilKamra   ġiet   sospiża   u   rriżumiet   20 minuta wara.

MR SPEAKER: Se   nerġa'   npoġġi  lmistoqsija.     Il-mistoqsija hi l-mozzjoni kif imressqa   u   moqrija   mill-Onor. Franco Debono fis-seduta ta' nhar isSibt, 10 ta' Mejju, 2008.  Dawk favur? (Onor. Membri:   Aye)   Dawk kontra? (Onor. Membri:  No)  Carried.

ONOR. MEMBRU: Division.

## VOTAZZJONI NRU. 1

FAVUR:  35

## L-Onor.

| Agius David          | Frendo Michael         |
|----------------------|------------------------|
| Agius Francis        | Galea Censu            |
| Arrigo Robert        | Galea Mario            |
| Azzopardi Frederick  | Gatt Austin            |
| Azzopardi Jason      | Gonzi Lawrence         |
| Bonnici Charlo'      | Gonzi Michael          |
| Borg Tonio           | Mifsud Philip          |
| Cassar Joseph        | Mifsud Bonnici Carmelo |
| Cristina Dolores     | Mugliett Jesmond       |
| Dalli John           | Puli Clyde             |
| de Marco Mario       | Pullicino George       |
| Debono Franco        | Pullicino Jeffrey      |
| Debono Giovanna      | Said Chris             |
| Deguara Louis        | Spiteri Stephen        |
| Falzon Joseph        | Vassallo Edwin         |
| Farrugia Jean Pierre | Zammit Ninu            |
| Fenech Tonio         | Zammit Dimech Francis  |
| Fenech Adami Beppe   |                        |

## KONTRA:  34

## L-Onor.

| Abela Carmelo              | Farrugia Angelo   |
|----------------------------|-------------------|
| Agius Chris                | Farrugia Michael  |
| Agius Decelis Anthony      | Farrugia Noel     |
| Bartolo Evarist            | Galdes Roderick   |
| Bonnici Owen               | Gavin Gulia       |
| Brincat Leo                | Herrera Jose      |
| Buhagiar Charles           | Mangion Charles   |
| Buontempo Stefan           | Mizzi Joe         |
| Busuttil Luciano           | Parnis Silvio     |
| Cardona Chris              | Pullicino Marlene |
| Caruana Justyne            | Refalo Anton      |
| Chircop Karl               | Sammut Joseph     |
| Coleiro Preca Marie Louise | Sant Alfred       |
| Cuschieri Joseph           | Vassallo Adrian   |
| Dalli Helena               | Vella George      |
| Debono Grech Joe           | Vella Karmenu     |
| Falzon Michael             | Zammit Anthony    |

## Il-mozzjoni għaddiet

MR SPEAKER: Il-Viċi Prim Ministru, jekk   jogħġbu,   iressaq   l-aġġornament tal-Kamra.

## AĠĠORNAMENT

ONOR. TONIO BORG: Sur President, nipproponi   l-aġġornament   tal-Kamra għal nhar it-Tnejn, 26 ta' Mejju 2008 fis-6.00 p.m. b'din l-aġenda:-

Abbozz   ta'   Liġi   dwar   ir-Reġistru Ċentrali  -  Tieni Qari;

Abbozz   ta'   Liġi   li   jemenda   l-Att dwar ir-Rifuġjati  -  Tieni Qari;

Abbozz   ta'   Liġi   li   jemenda   l-Att dwar Ġieħ ir-Repubblika   -   Tieni Qari;

Abbozz ta' Liġi dwar lAmministrazzjoni Pubblika - Tieni Qari; u

Xi aġenda   oħra   li   tista'   tiġi komunikata aktar tard.

MR SPEAKER: Grazzi.  Rimarki?  LOnor. Edwin Vassallo.

ONOR.   EDWIN   VASSALLO: Mr Speaker, l-ewwelnett nixtieq li naqsam ftit   ħsibijiet   fuq   suġġett   li   fil-fehma tiegħi huwa importanti ferm sew jekk irridu li l-ekonomija ta' pajjiżna timxi 'l quddiem  kif ukoll jekk irridu nsibu lbilanċ loġistiku ta' spazju bejn dik li hija ħtieġa għat-tisħiħ ta' l-ekonomija u dak li huwa ħtieġa għal għajxien san bl-inqas   inkonvenjent   possibbli. Se nkun qed nitkellem fuq il-problemi, lisfidi u l-opportunitajiet li joħolqu dawk li aħna nafuhom bħala żoni industrijali. Waħda mill-iżjed   ħidmiet   avventurużi iżda sbieħ li ħalliet riżultati pożittivi u li biddlet il-kwalita' tal-ħajja għall-aħjar żgur fiż-żoni industrjali kienet ħidma li wettaqna   meta   jien   kont   segretarju parlamentari responsabbli mis-selfemployed,  u   persważ   li   se   titkompla issa   li   din   ir-responsabbilta'   waqgħet f'idejn il-ministeru tal-finanzi.

Il-gvern immexxi mill-Partit Nazzjonalista dejjem kien kommess li jara   kif   iwettaq   politika   li   ttejjeb   lopportunitajiet ta' min   ikun   qed jaħdem għal rasu bħala sid ta' negozju żgħir   li   jħaddem   numru   żgħir   ta' impjegati   jew   jaħdem   għalih   waħdu. Waħda   mill-ikbar   problemi   li   kont iffaċċjajt meta kont segretarju parlamentari kienet l-istat li fih kienu jaħdmu dawn in-nies għaxar snin ilu. Darba waħda f'waħda mil-laqgħat ta' konsultazzjoni li kien ikollna mas-selfemployed  iltqajt ma' numru ta' sidien ta'   negozji li qaluli   biex immur salĦandaq ħalli nara f'liema stat ta' biki qegħdin jaħdmu. Sa dik il-ġurnata jiena lanqas kont smajt bil-Ħandaq, la kont naf fejn kien u lanqas kważi li jeżisti. Pero' kif spiċċajna dik il-laqgħa fi skola f'Ħal Qormi in-naħa ta' San Bastjan, lil dak li kien għadu kemm qalli b'dik ilproblema   għidtlu   li   tant   qanqalli kurżita'   li   jien   kont   se   nibqa'   sejjer hemmhekk.     U   niftakarni   mmur   ilĦandaq   u   nara   proprju   numru   ta' garaxxijiet   jaħdmu   f'toroq   li   kienu għadhom fi stat ta' għalqa.

Sur   President,   minn   dakinhar   jiena bdejt naħdem biex inkompli nirresponsabilizza   lil   dawk   li   kienu miegħi   dak   iż-żmien   fl-eżekuttiv   talgvern,   ministri   u   l-kumplament   talgvern.  Bdejt nara li jekk irridu nkunu saqajna ma' l-art u jekk irridu nkunu qegħdin ngħinu lis-sidien tan-negozji żżgħar,   waħda   mill-ikbar   problemi   li konna   rridu   nsolvu   hija   proprju   li ntejbu   l-kwalita'   ta'   l-ispazji   taż-żoni industrijali   fejn   kienu   diġa'   qegħdin jaħdmu   numru   kbir   mhux   ħażin   ta' sidien   ta'   negozju.   Sur   President, imbagħad   jiena   kont   niltaqa'   ma' residenti oħrajn li kienu jiġu jgħiduli li ħdejhom   għandhom   xi mechanic,  xi sprayer jew tellar li kien   qed idejjaqhom   u   li   minħabba   fihom   ma setgħux   jgħixu   fil-kwiet.   Jiena   kont immur nimxi f'dawn it-toroq nitkellem ma'   dawn   is-sidien   u   dawn   kienu jgħiduli li lesti li jiċċaqlaqu imma biex jagħmlu dan riedu jsibu x'imkien qrib tal-lokalita'   fejn   kienu   jaħdmu   għax jekk lil dawn titfagħhom Ħal Far tkun qed taqtagħhom mill-klijenti   li   ssoltu jmorru għandhom.

Dan   kien il-mod ta' kif konna niżviluppaw il-politika tagħna. Irriċerka   li konna   nagħmlu   kienet proprju ssir permezz tal-konsultazzjoni pubblika, li dak li nisimgħu konna rridu nagħtu riżultati konkreti dwaru. Saħansitra f'budget  minnhom wasalna li l-gvern kien ħabbar li se jibda jonfoq, għal   numru   ta'   snin,   madwar   Lm1 miljun   fis-sena   biex   nibdew   nagħmlu toroq   u   infrastruttura   ġdida   f'żoni industrijali.  U f'dik il-ħidma sal-lum ilgvern   kważi   nefaq   madwar   Lm3.5 miljun ta' dawk li kienu liri Maltin biex ġiet   imtejba   ż-żona   industrijali   ta'   lImrieħel, tal-Mosta, ta' Ħaż-Żebbuġ, ta' Ħal Qormi, parti minn naħa tal-Marsa u ż-żona industrijali ta' Ħal-Luqa u   Ta' Dbieġi f'Għawdex. Saret ilkonsultazzjoni u l-ippjanar kollu meħtieġ anke għall-bini  mill-ġdid   talproġett   tal-villaġġ   ta'   l-artiġjanat   ta' Ta' Qali. Anke t-tenders kienu ħarġu  u llum   qegħdin   fl-istadju   fejn   qegħdin jiġu pproċessati dawk it-tenders.

Peress   li   issa   hemm   il-bidliet   talministeri konċernati, allura qed jerġa' jkun   hemm   il-verifika,   biex   ngħidu hekk,  mill-ministeru konċernat sabiex jitkompla   x-xogħol   meħtieġ.   Iż-żoni industrijali huma   riżors loġistiku importanti   ħafna   f'pajjiżna. Ħafna xogħol sar u se jkompli jsir minn dan ilgvern ukoll permezz tal-ministeru talfinanzi. Jiena   nħares   'il   quddiem b'ottimiżmu għax dan il-ministeru jista' jiddedika iktar ħin u iktar riżorsi għax żgur se jkun l-aktar ministeru hands-on biex ikun jista' jara li l-kwalita' t-tajba tal-ħidma li diġa' twetqet, tkompli ssir il-manutenzjoni ta' dak li sar u tkompli ssir ħidma oħra addizjonali ma' dak li diġa' sar. Ovvjament barra l-ħidma li wettaqna   fiż-żoni   industrijali   wasalna biex   ukoll   għamilna   żewġ   affarijiet importanti,   sostnejna   u   żammejna   lħolqien   ta'   l-impjiegi   li   diġa'   kienu hemm u fl-istess ħin wasalna wkoll biex noħolqu iżjed impjiegi.

Dan   għax   ladarba dawn   iż-żoni industrijali li semmejt   ġew   iktar attraenti   ġibdu   iktar   nies   li   kienu qegħdin jaħdmu b'mod skomdu mingħajr permessi f'żoni  residenzjali. Issa   dawk   huma   żoni   industrijali   ta' kwalita' tajba. Irrid ngħid li qabel issidien   kienu   jgħiduli   li   jistħu   jgħidu klijent  imur għandhom, pero' llum ilgvern   tahom   soluzzjoni   għal   din   ilproblema. Pero' Ilum din is-soluzzjoni qiegħda twassal għal problemi oħra, u waħda   minnhom   hi   li   tant   kibret   lattivita' kummerċjali, grazzi għat-titjib fil-kwalita' ta' l-infrastruttura, li kważi meta tgħaddi minn   triq issibha okkupata   b'ħafna   vetturi   u   jkollok diffikulta'   minn   fejn   tgħaddi. Pero' dawk issa huma l-isfidi tal-mument. Mr Speaker, jiena kont ikkonsultajt ukoll mal-MEPA   sabiex   naraw   li   nagħmlu emenda   importanti   fil-local   plans li kienu   jirregolaw   x'permessi   ta'   bini jinħarġu   f'dawn   iż-żoni   industrijali għax   fl-Imrieħel,   per   eżempju,   kien hemm il-problema  bħalma diġa' hemm f'Ħaż-Żebbuġ   fejn   il-local   plans ta' numru ta' żoni industrijiali kienu kważi jippermettu   li   jinbnew   fihom   binjiet għal skopijiet residenzjali.

Jien kont ikkonsultajt mal-MEPA sabiex isiru   l-emendi   meħtieġa   ħalli   fiż-żoni industrjali l-MEPA ma tibqax tippermetti li jkun hemm applikazzjonijiet   u   għaldaqstant   ħruġ tal-permessi   ta'   żvilupp   għal   skop residenzjali.  Għaliex għamilt hekk, Sur President?   Għax diġa' kellna disgwid kbir   f'areas li   kienu   maħsuba   għarresidenti   li   fihom   kien   hemm   numru żgħir ta' ħwienet jew garaxxijiet għal skopijiet   kummerċjali.   Żgur   li   ma ridniex   li issa fi spazju   li kien permessibbli u maħsub biex ikun għal skop industrijali ddaħħal fih nies biex jgħixu   għal   skop   residenzjali.   U   jien kont ġbidt l-attenzjoni tal-MEPA wara li kienu nħarġu speċifikament mill-istess MEPA permessi għal żvilupp ta' binjiet għall-fini residenzjali. Immaġina min se jibni   appartamenti   f'żona   industrijali, per eżempju fl-Imrieħel jew x'imkien ilMarsa jew x'imkien f'Ħal-Qormi, imbagħad il-koppja xi ħadd jgħidilha li hi se tkun qed tgħix f'zona industrijali!

U   qed   nagħmel   proprju   dan   laġġornament għax bħalissa mill-MEPA għaddej   proċess   ta'   konsultazzjoni pubblika   u   dak   li   rrid   inwassal   lillMEPA f'dan il-proċess ta' konsultazzjoni   pubblika   rrid   inwasslu permezz   ta'   dan   l-aġġornament   ħalli jiena nkun responsabbli kemm lejn ilMEPA, kemm lejn is-sidien ta' l-art kif ukoll   lejn   dawk   li   jistgħu,   għada pitgħada,   jitħajru   jixtru   appartament f'dik   li   tista'   tkun   żona   industrijali. Jiena nittama li ma jkun qatt li jkollna binjiet għall-fini residenzjali f'zoni industrijali,  u   nittama   wkoll  li   jkollna nies responsabbli li sidien ta' l-art li f'din   il-konsultazzjoni   pubblika   mhux għax huma sidien ta' l-art jitolbu lillMEPA biex din tibqa' tippermetti li lart tagħhom tinqaleb għall-fini residenzjali biex iġġib iktar flus.

Jekk irridu nibdew insolvu l-problemi f'pajjiżna   rridu   nibdew   niffaċċjaw   irrealta'   tar-responsabbilta'.   Jekk   se nibqgħu   niffaċċjaw   realta'   waħda   ta' x'jagħtina l-iktar flus, allura jiena ngħid li   qbadna t-triq  biex  immorru l-baħar għax it-triq li tagħtina l-iktar flus mhux bilfors   hija   l-iktar   triq   ġusta.   U   jiena jiddispjaċini   li   numru   ta'   sidien   ta' artijiet fil-konsultazzjoni pubblika qalu lill-MEPA biex tibqa' tippermetti li ċerti pockets ta'   artijiet   għada   pitgħada jibqgħu   jkunu   tajbin   għall-finijiet   ta' bini għal skop residenzjali, anke jekk dawk il-binjiet għal skop residenzjali se jkunu   kważi   jmissu   ma'   binjiet   diġa' eżistenti   li   huma   mibnija   għal   skop industrijali.   Sur   President,   jiena   rrid nagħmel dan l-istatement  permezz ta' dan   l-aġġornament.   Ejjew   f'din   ilkonsultazzjoni pubblika nitrattaw din lissue b'responsabbilta'.     Nitlob   lissidien ta' l-artijiet u lill-MEPA jittrattaw l-issue b'responsabbilta'.

Jiena   m'għandix   dubju   li   qegħdin jittrattaw din l-issue  b'responsabbilta', pero'   niġbed   l-attenzjoni   lill-koppji żgħażagħ biex ma jippermettux li jiġu sfruttati   u   bi   prezz   forsi   attrajenti jispiċċaw   jixtru   proprjeta'   għal   skop residenzjali f'art li hija diġa'

designated, imħollija apposta għall-fini industrijali,   għax   imbagħad   ladarba jixtru l-bejjiegħ se jħallihom waħedhom u se jispiċċaw jiġġieldu l-gwerra huma mal-MEPA   kontra   min   ovvjament   se jkun   qed   idejjaqhom   għax   ikun   qed jaħdem   f'ċerti   ħinijiet   jew   b'ċerti rwejjaħ jew   ħsejjes.   Jiena naqbel li fejn hemm artijiet għall-fini industrijali m'għandux ikun hemm imħallat magħhom binjiet għal skop residenzjali. Naqbel   ukoll   li   fejn għandna lokalitajiet   residenzjali   rridu nagħżlu bil-għaqal liema attivita' kummerċjali naċċettaw fihom.

Nipproponi wkoll lill-MEPA li tkompli taħdem fuq il-proposta li konna diġa' qegħdin  naħdmu fuqha, li   anke   għal żoni industrijali jkollna leġislazzjoni li tirregola x'imġiba jrid ikun hemm minn min   qed   jaħdem   biex   ma   jinħoloqx peoblemi   bejn   sidien   ta'     negozju   u ġirien tagħhom. Il-mitigation measures, jiġifieri dawk il-miżuri biex inaqqsu limpatt negattiv, iridu jittieħdu b'serjeta'.  Jiena ma nistenniex li f'żona għall-fini industrijali jkollok min iżomm żiemel jew iżomm it-tiġieġ, kif darba kellna fiż-żona industrijali ta' Ħal-Luqa. Imma jrid ikollna leġislazzjoni li tgħid li dak  li   jkun   ma   jistax   iżomm   żiemel, tiġieġ   jew   papri   f'żona   industrijali. Jekk wara konsultazzjoni llum tiżviluppa proposta   għall-proċedura aħjar minn dik li għadni kif semmejt jalla tiżviluppa.  F'dak il-każ inwettqu lproċedura l-iktar innovattiva u l-iktar b'saħħitha.

Sur  President,   dan   qed   ngħidu   għax direzzjoni jrid ikun hemm. Ilmanifattura   bin-nies   ta'   snajja',   kif konna nafuha fl-antik, naqset. Ladarba dik   il-manifattura   bdiet   tonqos   allura numru ta' nies li kienu jaħdmu f'din ilmanifattura jridu jippruvaw isibu mpjieg għal rashom. Id-domanda għal iktar   artijiet   industrijali   qed   tinħoloq bla   ma   rridu   aħna.   Qed   tinħoloq   iddomanda għal artijiet f'żoni industrijali għax għandna iżjed nies iridu jaħdmu komdi mingħajr ma jdejqu nies oħrajn, għax   jafu   li   ladarba   se   tkun   qed

taħdem f'żona industrijali inti għandek ċerta faċilita'. Issa ma rridux nagħmlu leġislazzjonijiet   li   jdejqu   lil   min   qed jaħdem   f'żona   industrijali. Irridu nagħmlu leġislazzjoni biex tiddefendi lil min   qed   jaħdem   f'żona   industrijali imma fl-istess ħin irridu nirregolawhom biex   f'dawk   iż-żoni   industrijali   ma jkunx hemm anarkija bl-iskuża li hemm żona industrijali mbagħad jien nagħmel li   rrid. Wieħed   irid   jieħu   ħsieb   lillieħor.

Irrid   ngħid   ukoll   li   l-art   disponibbli f'Malta   għall-fini ta' żona industrijali qed tonqos il-ħin kollu.   Eżempju ċar huwa   Għawdex.   Waħda   mill-ikbar problemi   ta'   fejn   għandna   art   iżda m'hemmx art disponibbli għal skop ta' industrija   huwa   proprju   f'Għawdex, fejn id-domanda għal spazju industrijali hija   ferm   ikbar   mis-supply  ta'   art   li għandek   proprju   għal   dak   l-iskop. Minħabba f'hekk il-ftit li għandna rridu nużawha   tajjeb.   Huwa   importanti,   u nerġa' intenni, li  għandna nkunu ċari li f'żoni industrijali m'huwiex responsabbli   li   jkollna   lil   min   iħajjar biex jibni binjiet għall-fini ta' residenza biex imbagħad   ikun   qed   idaħħal f'inkwiet lil min ikun qed jixtri dik irresidenza.

Xi ħaġa oħra importanti wkoll hija li nawgura li ma ndumux ma naraw ilpermessi   mill-MEPA   joħorġu   sabiex jinbnew   ħames   żoni   industrijali   oħra ġodda.  Proprju bdejna naħdmu fuq sitt żoni industrijali ġodda li huma waħda f'Ħaż-Żabbar li diġa' qiegħda tinbena li fiha kważi għaxart itmiem, żewġ żoni, li meta   tħares   lejhom   hija   kważi   żona waħda għax huma ta' żewġ proprjetarji,   f'Santu   Kristu   lejn   lImqabba u ż-Żejtun, żona oħra f't'Alla u Ommu n-Naxxar,   żona   oħra   lejn   innaħa ta' l-Imġarr magħrufa bħala TalBallut, żona li hija tal-gvern fil-Mellieħa u   żona   f'Għawdex   li   hija   tal-gvern ukoll.   L-applikazzjonijiet   qegħdin   jiġu studjati   mill-MEPA   u   dawn   ikollhom jgħaddu mill-proċeduri burokratiċi, biex ngħid hekk, għax illum il-gvern u s-soċjeta'   li   qegħdin   ngħixu   fiha   hija soċjeta'   li   għandha   għal   qalbha   lambjent.

Sur President, ikollok min jistaqsi  jekk qabel   ma   jinħarġu   l-permessi   għal dawn   iż-żoni industrijali sarx lenvironment   impact   assessment, u allura jittieħed ċertu żmien qabel ma joħroġ il-permess. Pero' jiena fiduċjuż li   sa   l-aħħar   ta'   din   is-sena   f'Malta jkunu   qegħdin   jinbnew   dawn   iż-żoni industrijali ġodda. Dawn   iż-żoni industrijali ġodda jinsabu Ħaż-Żabbar, Santu   Kristu   fejn   hemm   żewġ   żoni industrijali, t'Alla u Ommu fin-Naxxar, Tal-Ballut fl-Imġarr, fil-Mellieħa u f'Għawdex.   Ma'   dawn   diġa'   għandna żoni   industrijali   oħra   fil-Ħandaq,   lImrieħel, il-Mosta, Ħaż-Żebbuġ   u f'Ħ'Attard. Irrid ngħid li hemm applikazzjoni   għall-fondi   mill-Unjoni Ewropea   biex   jiġu   rranġati   t-toroq. F'Ħal   Qormi,   fil-Marsa   u   f'Ħal-Luqa diġa' ġew irranġati t-toroq, sar id-dawl u   sar   ħafna   titjib   ieħor.   Fil-fatt   Ta' Dbieġi   ġewwa   Għawdex   diġa'   huwa lest u l-proġett ta' l-artiġjanat f'Ta' Qali suppost  għandu jibda.

Sur President, f'Malta sa l-aħħar ta' din is-sena jkollna numru ta' żoni industrijali li qegħdin jinbnew u fihom irridu   li   jkollna   l-aħjar   ċirkostanzi possibbli   fejn   numru   kbir   ta'   negozji żgħar   ikunu   jistgħu   jaħdmu.   Ejjew inkomplu   nieħdu   ħsieb   dawn   iż-żoni industrijali,   ejjew   inkomplu   naraw   li jkunu   ta'   l-aħjar   kwalita'   possibbli, ejjew naraw li dan il-pajjiż jibqa' joffri laħjar opportunita' possibbli lil min irid jgħix fl-aħjar ambjent li suppost jgħix, jiġifieri fil-komunitajiet residenzjali, imma   għal   min   irid   jaħdem,   dan għandu jaħdem ukoll fl-aħjar ċirkostanzi possibbli fiż-żoni industrjali. Grazzi.

MR SPEAKER: Grazzi.  Sar il-ħin.  IlKamra   hija   aġġornata   għal   nhar   itTnejn, 26 ta' Mejju, 2008 fis-6.00 p.m. bl-aġenda   kif   kommunikata   mill-Viċi Prim Ministru.

Fid-9.50 p.m. il-Kamra aġġornat mingħajr ma saret il-mistoqsija.

## MISTOQSIJIET GĦAL TWEĠIBIET ORALI MWIEĠBA BIL-MIKTUB

## GĦAJN TUFFIEĦA - LIFE SAVERS

222.   L-ONOR.   EDWIN   VASSALLO staqsa lill-Prim   Ministru:  Jista'   l-Prim Ministru jieħu l-passi  biex  il-bajja   ta' Għajn Tuffieħa kuljum tkun provduta bis-servizz ta' life-savers kemm-il darba dawn   il-bajjiet huma   fost   l-iżjed perikolużi?

ONOR. LAWRENCE GONZI: Tweġiba tingħata f'xi seduta oħra.

## WARDIJA - TNEĦĦIJA TA' ARBLI

228. L-ONOR.   ĊENSU   GALEA staqsa lill-Ministru għall-Infrastruttura, Trasport   u   Komunikazzjoni: Jista'   lMinistru jieħu l-passi neċessarji biex larbli tad-dawl li twaħħlu fil-kampanja tal-Wardija, jinqalgħu u minflok il-cable jitqiegħed taħt l-art?

ONOR.   AUSTIN   GATT: Ninsab infurmat li dawn l-arbli gew installati biex   jinbidlu   l-arbli   l-qodma   li   hemm f'din il-lokalita'. Ir-residenti tal-Wardija u kif   ukoll   il-kunsill   lokali   kienu   jafu b'dan ix-xogħol minn qabel u ntbagħtitielhom stima ta'  cable  taħt lart li jammonta madwar Lm6,000 imma dan ma ġiex approvat.  Fiċ-ċirkostanzi tbiddlu   l-arbli   l-qodma   u   fl-istess   ħin issaħħet   l-infrastruttura   ta'   l-elettriku f'din il-lokalita' minn single phase għal three phase.

## MELLIEĦA   SANTA   MARIJA ESTATE

229. L-ONOR.   ĊENSU   GALEA staqsa lill-Ministru għall-Infrastruttura, Trasport   u   Komunikazzjoni: Jista'   lMinistru   jqiegħed   fuq   il-mejda   talKamra kopja tal-ftehim li  sar   bejn   lAwtorita' tat-Trasport u dawk responsabbli mit-toroq ta' Santa Marija Estate, Mellieħa?

ONOR. AUSTIN GATT: Linformazzjoni mitluba mill-Onor. Interpellant tpoġġiet fuq il-mejda talKamra aktar kmieni fis-seduta waqt ilħin tat-Tqegħid ta' Karti.

## SIĠAR TAL-PALM

230. L-ONOR.   ĊENSU   GALEA staqsa lill-Ministru għar-Riżorsi u Affarijiet Rurali: Jista' l-Ministru jagħti tagħrif dwar kemm kien in-numru ta' siġar   tal-palm   li   mietu   wara   li   ġew attakkati mill-bumunqar aħmar (naturalment kif rrappurtati liddipartiment   kkonċernat)? F'liema lokalita' kienu dawn is-siġar?

ONOR. GEORGE PULLICINO: Ninsab infurmat li  n-numru ta'  siġar tal-palm li mietu wara li ġew attakkati mill-bumunqar aħmar, skond kif irrapurtati   lid-Dipartiment   tas-Saħħa tal-Pjanti sad-19 ta' Mejju 2008 hu ta' 69. Dawn   kienu   f'B'Kara,   Balzan, Burmarrad, G'Mangia, Gzira, Ħamrun; Kappara, Madliena, Mdina, Pembroke, Qawra, Qormi, Sliema, San Ġiljan, St Lucia,   San   Pawl   il-Baħar,   St   Venera, Swieqi, Ta' Xbiex u Valletta

## SHOOTING RANGE

## INTERNAZZJONALI

231. L-ONOR.   ĊENSU   GALEA staqsa   lill-Ministru   għall-Edukazzjoni, Kultura,   Żgħażagħ   u   Sport:  Tista'   lMinistru   tagħti   t-tagħrif   dwar   fiex waslu   l-preparamenti   biex   tinbena shooting range internazzjonali biex fiha jkunu jistgħu jsiru l-world championships?

ONOR. DOLORES CRISTINA: Ninsab infurmata li bħalissa qed isiru diskussjonijiet   ma'   l-għaqdiet   sportivi ta'   l-isparar   biex   jiġu   esplorati   lpossibilitajiet kollha.

## REĠISTRAZZJONI GĦAX-XOGĦOL

232. L-ONOR.   CENSU   GALEA staqsa lill-Ministru għall-Politika Soċjali:  Jista'   l-Ministru   jagħti   tagħrif dwar kemm hu n-numru ta' nies li qed jirreġistraw għax-xogħol maqsuma skond   il-kategoriji   ta'   l-ETC,   f'kull wieħed mill-irħula tas-Seba', l-Ħdax u tTnax-il distrett rispettivament?

ONOR.   JOHN   DALLI: Ninsab informat li t-tagħrif mitlub hu kif jidher fuq   it-tabella   li   tpoġġiet   fuq   il-mejda tal-Kamra aktar kmieni fis-seduta waqt il-ħin tat-Tqegħid ta' Karti.

## MELLIEĦA -GĦASSA TALPULIZIJA

233. L-ONOR.   ĊENSU   GALEA staqsa   lill-Ministru   tal-Ġustizzja   u   lIntern: Jista' l-Ministru jara li jittieħdu l-passi   neċessarji   biex   l-għassa   talMellieħa tkun tista' tintuża l-ħin kollu għall-iskop li hi maħsuba?     Jista' flistess   ħin   jara   li   jittieħdu   l-passi neċessarji biex il-vann li qed iservi ta' għassa jitneħħa minn fejn hu fl-iqsar żmien possibbli?

ONOR. CARMELO MIFSUD BONNICI: Ninsab   infurmat   li   qed tittieħed l-azzjoni meħtieġa biex isiru xxogħolijiet   neċessarji   fil-bini   sabiex   lgħassa   tal-pulizija   tal-Mellieħa   tkun tista' terġa' tibda tiffunzjona.

## MOBILE WORKSHOPS

264.   L-ONOR.   ROBERT   ARRIGO staqsa lill-Ministru għall-Infrastruttura, Trasport   u   Komunikazzjoni: Jista'   lMinistru jinfurmani kemm   hawn vannijiet jew karozzi f'Malta u Għawdex   reġistrati bħala mobile workshop fl-aħħar seba' snin?   Liema mudell ta' vann huma?

ONOR.   AUSTIN   GATT: Ninsab infurmat   li   b'kollox,   f'dawn   l-aħħar seba'   snin,   ġew   reġistrati   37   vettura tat-tip mobile   workshop b'dawn   ilmudelli:

- 4  -  DAF

1  -  DENNIS

6  -  FORD

3  -  IVECO

12 - IVECO FORD

10 -  LEYLAND

1  -  MERCEDEZ BENZ

## SAN GWANN - TRIQ IN-NAXXAR

## 265. L-ONOR. CUSCHIERI JOSEPH

staqsa lill-Ministru għall-Infrastruttura, Trasport   u   Komunikazzjoni: Jista'   lMinistru jgħid jekk Triq in-Naxxar, San Gwann   taqax   fir-responsabilita'   talgvern ċentrali jew inkella hux taħt irresponsabilita' tal-kunsill lokali ta' San Gwann,   u   dan   fejn   jirrigwardja   irresponsabiltajiet   kollha   devoluti   lillkunsilli lokali?

ONOR.   AUSTIN   GATT: Ninsab infurmat li Triq in-Naxxar, San Gwann hija triq distributorja skond ilklassifikazzjoni   tat-toroq   arterjali   u distributorji   li   toħrog   mill-Pjan   ta' Struttura   għall-Gżejjer   Maltin   ta'   l1992.    Għalhekk din    it-triq   hija   firresponsabbilta' ta' l-ADT.

## SLIEMA   -   XOGĦOL   FI   TRIQ   ITTORRI

281.   L-ONOR.   ROBERT   ARRIGO staqsa lill-Ministru għall-Infrastruttura, Trasport   u   Komunikazzjoni: Jista'   lMinistru jinfurmani meta se jitkompla x-xogħol fi Triq it-Torri, Sliema li ġie mwaqqaf biex issir trinka ta' Enemalta għal ħanut partikolari? Jista' jinfurmani   meta   dan   se   jitkompla għaliex   dan   suppost   diġa'   sar   u m'hemm   l-ebda   risposta   bil-miktub minn uffiċjali tal-ADT għal mistoqsijiet tal-kunsill lokali ta' Tas-Sliema u għar- residenti?  Kienet ippjanata wkoll li ssir bankina ġdida ġo Triq it-Torri, Sliema li tagħti   lejn   ix-xatt,   jista'   jinfurmani meta dawn ix-xogħlijiet se jsiru?

ONOR. AUSTIN GATT: Ninforma lillOnor. Interpellant li r-risposta tingħata f'xi seduta oħra.